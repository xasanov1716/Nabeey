{
  "statusCode": 200,
  "message": "Success",
  "data": [
    {
      "id": 1,
      "name": "Payg'ambarlikdan oldingi davr",
      "description": "Payg'ambarimiz Muhammad Sollallohu alayhi vasallamni dunyoga kelishlari va vahiy nozil bo'lishigacha bo'lgan davr",
      "image": {
        "id": 6,
        "fileName": "6f779a9f37d74e46b9f33ec307e2055e.jpg",
        "filePath": "C:\\Muhammadkarim\\Projects\\Nabeey\\wwwroot\\Images\\6f779a9f37d74e46b9f33ec307e2055e.jpg"
      },
      "books": [
        {
          "id": 1,
          "title": "Saodat Asri qissalari 1",
          "author": "Ahmad Lutfiy Qozonchi ",
          "description": "Rosululloh Sollallohu alayhi vasallamni dunyoga kelishlarida vahiyni nozil bo'lishini dastlabki paytlarigacha bo'lgan davr",
          "file": {
            "id": 12,
            "fileName": "8684df25e1a54ae4a3315a9a512775ad.pdf",
            "filePath": "C:\\Muhammadkarim\\Projects\\Nabeey\\wwwroot\\Files\\8684df25e1a54ae4a3315a9a512775ad.pdf"
          },
          "image": {
            "id": 11,
            "fileName": "ee6d6d1bfea54da0b22ef1f7e6f0bfff.webp",
            "filePath": "C:\\Muhammadkarim\\Projects\\Nabeey\\wwwroot\\Images\\ee6d6d1bfea54da0b22ef1f7e6f0bfff.webp"
          }
        }
      ],
      "audios": [
        {
          "id": 1,
          "title": "Rosulullohni tavalludlari",
          "description": "Nuriddin Xoliqnazarov Rosululloh Sollallohu alayhi vasallamni dunyoga kelishlari haqida",
          "audio": {
            "id": 15,
            "fileName": "6e3a9bc73f3c40e0a33668a5638e51e3.mp3",
            "filePath": "C:\\Muhammadkarim\\Projects\\Nabeey\\wwwroot\\Audios\\6e3a9bc73f3c40e0a33668a5638e51e3.mp3"
          }
        },
        {
          "id": 2,
          "title": "Siyrat Solnoma",
          "description": "#Расулуллоҳ_соллаллоҳу_алайҳи_васаллам_ва_аҳли_байт #аудиокитоб  Расулуллоҳ соллаллоҳу алайҳи васалламнинг пайғамбарликдан олдинги ҳаётлари ",
          "audio": {
            "id": 18,
            "fileName": "f24db8d813ad48ecae512281dbb51fdd.mp3",
            "filePath": "C:\\Muhammadkarim\\Projects\\Nabeey\\wwwroot\\Audios\\f24db8d813ad48ecae512281dbb51fdd.mp3"
          }
        }
      ],
      "videos": [
        {
          "id": 1,
          "title": "Rosullulloh Sollallohu alayhi vasallamni dunyoga kelishlari",
          "description": "Nuriddin Xoliqnazarov",
          "videoLink": "https://www.youtube.com/watch?v=kxv4-NAmtlY&pp=ygUZUm9zdWx1bGxvaG5pIHR1ZydpbGlzaGFyaQ%3D%3D"
        },
        {
          "id": 2,
          "title": "Halima onamiz qaramog'ida",
          "description": "Rosullulloh Sollallohu alayhi vasallamga Halima onamiz enagalik qilishi haqida Abdulloh domla",
          "videoLink": "https://www.youtube.com/watch?v=QJdTeo_-sU4&list=PLtnBT_FLbSj8J0Gv0mcUM7OKWTCI5XTkv&index=7&pp=iAQB"
        },
        {
          "id": 3,
          "title": "Shomga safar va Hadicha onamizga uylanishi",
          "description": "Rosullulloh Sollallohu alayhi vasallam shomga qilgan safarlari va Hadicha onamizga uylanishlari haqida Abdulloh domla",
          "videoLink": "https://www.youtube.com/watch?v=lPtqtFmsZxg&list=PLtnBT_FLbSj8J0Gv0mcUM7OKWTCI5XTkv&index=8&pp=iAQB"
        }
      ],
      "articles": [
        {
          "id": 1,
          "text": "Расулуллоҳ соллаллоҳу алайҳи васалламнинг туғилишлари Бисмиллаҳир Роҳманир Роҳийм. Аллоҳ таолога битмас-туганмас ҳамду санолар бўлсин. Пайғамбаримизга мукаммал ва батамом салавоту дурудлар бўлсин.  Белгилаган соат етиб, Яратганнинг буюк хабарини бутун инсониятга етказиш учун Аллоҳнинг Ҳабиби Муҳаммад Мустафо соллаллоҳу алайҳи васаллам дунёга келдилар. «Фил йили» Рабиул аввал ойида инсонларнинг энг яхшиси Расулуллоҳ соллаллоҳу алайҳи васаллам туғилдилар. У Зотнинг таваллуд топган кунлари милодий тақвимнинг 571 йил апрел ойи охирги ўн кунлигига тўғри келади. Имом Бухорийнинг устози Иброҳим ибн Мунзир шундай деганлар: «Олимларда Пайғамбармиз соллаллоҳу алайҳи васаллам Фил йилида туғилганликлари ҳақида ҳеч қандай шубҳа йўқ». Амакисидан эшитган Абдуллоҳ ибн Ваҳб ибн Замъат Набий алайҳиссалом волидалари  Омина онамиздан ривоят қилади: “Бошим қоронғу эканлигини ҳис қилмадим ва бошқа аёллар каби ҳеч қандай оғирликни сезмадим. Бир кун уйқу ва уйғоқлик ҳолати оралиғида бўлганимда бир киши келиб мендан сўради: «Ҳомиладорликни сезяпсанми?» Мен: «Билмадим», – деб жавоб бердим. У: «Дарҳақиқат, сен юрагинг остида бу умматнинг Ҳожаси ва Пайғамбарини кўтариб юрибсан. Унинг дунёга келиши билан Шомдаги Басра саройлари нурга тўлади. Туғилажак фарзандингга Муҳаммад исмини қўйгин», – деди. Ой куним яқинлашганда эса ўша киши ёнимга келиб, яккаю ягона Аллоҳдан «боламни ҳасадчилардан сақлагин», деб сўрашни ўргатди. Байҳаки ва Ибн Исъҳоқ ҳам шунга ўхшаш ривоят келтиришган.  Атрофни ёритган нур  Усмон ибн Абул Осс розиаллоҳу анҳудан ривоят қилинади: «Пайғамбаримиз соллаллоҳу алайҳи васалламнинг волидаларини тўлғоқ тутган тунда ўша ерда бўлган онам сўзлаб берганди: «Хонада нимаики нарса бўлса, бари нурга тўлганди. Осмонга боқсам, юлдузлар шунчалик паст жойлашгандики, ҳозир устимга қулаб тушадигандек эди. Набий алайҳиссалом туғилганларида, у зотнинг волидаларидан шундай нур чиқдики, у хонани ва бутун уйни мунаввар қилганидан, кўзимга фақат нур кўринарди», – деб. Ал Хатиб Ал Боғдодий ривоят қилади: «Омина онамиз: «Фарзандимни дунёга келтирганимда нур таратувчи катта оқ булут кўрдим», – деган эканлар.  Омина онамиздан эшитган Халима розияллоҳу анҳодан ривоят қилинади:  Ибн Хиббон айтади: «Ҳақиқатан, бу ўғлим ўзгачадир. Юрагим остидалигида бошқа аёллар каби оғирлик сезмаганман. У мен учун жуда енгил эди. Мен бунга ўхшаш баракотли бола кўрмаганман. Уни дунёга келтирганимда, ичимдан ёрқин юлдуздек нур чиққанини кўрдим. Бу нур Басрадаги туяларнинг бўйинларини ёритди. Дунёга келганида болам бошқа чақалоқлар каби ётиб олмасдан, қўлларини ерга қўйиб, бошини осмонга кўтарди», – деган эканлар».  Расулуллоҳ соллаллоҳу алайҳи васалламнинг туғилишлари Ибн Ҳишомнинг «Сийрат» китобида келтирилган яҳудийларнинг сўзлари: «Ҳассон ибн Собитдан ривоят қилинади: «Аллоҳга қасамки, мен ўшанда етти ёки саккиз ёшда эдим. Эшитган гапларимнинг маъносини англаб етардим. Ясрибнинг минораларидан бирида туриб бор овози билан бақираётган яҳудийнинг сўзларини эшитдим. Атрофида одамлар тўпланиб, ундан нимага дод солаётганини сўрамагунга қадар бақираверди. «Ҳой ғаминг кўпайгур, сенга нима бўлди?», – деб сўрашганида у: «Дарҳақиқат, бугун осмонда Аҳмаднинг туғилишини башорат қилувчи юлдуз пайдо бўлди», – деб жавоб қайтарди. (Ибн Ҳишом, Абу Нуайм, Байҳақий).   «Субул ул ҳуда ва ар рашод» китобида шундай дейилган: «Ойша онамиз розиаллоҳу анҳодан ривоят қилинишича, Маккада савдогар яҳудий яшаган. Набий алайҳиссалом туғилган кечада у қурайшликлар мажлисига бориб улардан: «Бу кеча қабилангизда бола туғилмадими?» – деб сўраганда: «Аллоҳга қасамки, биз билмаймиз», – деган жавобни олди. Сўнг яҳудий курайшликларга қараб: «Гапларимни эслаб қолинглар. Бугун охирги бўлмиш бу умматнинг Набийси туғилди. Унинг кураклари ўртасида нубувват белгиси бўлиб, у от ёлидек туклидир», – деди. Каъб Ахбар розиаллоҳу анҳудан ривоят қилинади: «Пайғамбар Муҳаммад соллаллоҳу алайҳи васаллам онаси қорнидан чиқадиган вақт ҳақида Аллоҳ субҳанаҳу ва таоло Мусо алайҳиссаломга айтганини Тавротда кўрдим. Мусо алайҳиссалом ўз қавмига қачон фалон номли юлдуз қимирлаб ўз ўрнидан силжиса, ўшанда Муҳаммад соллаллоҳу алайҳи васаллам дунёга келади деб хабар берган. Бани Исроил аҳли илмлари орасида бу гап авлоддан авлодга ўтиб келган».  Ал Васидий раҳимаҳуллоҳдан ривоят қилинишича, Маккада Юсуф исмли бир яҳудий бўлган. Набий алайҳиссалом туғилганларида, қурайшликлардан биронтаси ҳали хабар топмагач у: «Ҳақиқатдан ҳам, бу кеча шу заминда бу умматнинг Пайғамбари туғилди», – деб қурайшликлар яшайдиган жойларни айланиб ҳеч қандай дарак топмади. Сўнг Абдулмуталлибдан бориб сўраганида, чиндан ҳам унинг фарзанди Абдуллоҳ ўғиллик бўлганини билди. Шунда яҳудий: «Таврот билан қасам ичаманки, дарҳақиқат, у Пайғамбардир», – деб айтди.  Расулуллоҳ соллаллоҳу алайҳи васаллам туғилишлари ҳақида у зотнинг волидаларининг ҳикояси:  Имом Абу Шамат роҳимаҳуллоҳ айтишича, Пайғамбаримиз соллаллоҳу алайҳи васаллам туғилганларида бутун атрофга таралган нур ҳақидаги ривоят қурайшликлар орасида оғиздан оғизга ўтиб тез-тез хотирланиб турарди.  Ибн Хажар ал Хайтами «Ал Минаҳ ал Маккия фи шарҳи ал Хамазия» китобида (125 бет) Ибн Аббос розиаллоҳу анҳудан ривоят келтиради: “Набий алайҳиссаломнинг волидалари: “Ҳомиладорликнинг олтинчи ойида бўлганимда, тушимда бир кишини кўрдим. У: «Эй, Омина! Сен қорнингда инсонларнинг энг яхшисини кутариб юрибсан. Кўзинг ёримагунга қадар ҳеч кимсага ҳолатинг тўғрисида сўзлама. Фарзандингга Муҳаммад деб исм қўй», – деди. Тўлғоқ бошланганда ҳеч ким бу ҳақида билмади. Ҳақиқатан, уйда бир ўзим эдим. Абдулмуталлиб эса Каъбани тавоф қилаётганди. Тўсатдан бир нима гумбурлаб, чўчиб кетдим. Сўнг бир оқ қуш қаноти билан юрагимни силаганида қўрқувим йўқ бўлди ва оғриғим ҳам кетди. Кейин оқ ичимлик тўлган идишга кўзим тушди. Уни ичишим билан ҳамма ёғим нурга тўлди. Сўнг хурмо дарахтидек баланд бўйли Абдулманноф қизларига ўхшаш аёлларни кўрдим. Атрофимда бўлаётган ишларга ҳайрон эдим, мен ҳақимда қаердан билганликларини сўраб улгурмасимдан олдин улар мени ўраб олишди”, – деб сўзлаб бергандилар.  Ибн Аббос розиаллоҳу анҳудан ривоят қилинган ҳадисда: “Набий алайҳиссаломнинг волидаларига у аёллар: «…Мен Фираъвнинг аёли Осиёман, бу Имрон қизи Марям, булар эса Жаннат ҳурлари», – деб жавоб беришган экан”.  Соат сайин гумбур-гумбур овози кучайиб, олдингиданда қўрқинчлироқ тус олаётганди. Шу ҳолатдалигимда осмон билан ер орасида улкан оқ ипакли мато кўринди. Кимдир менга: «Боланг туғилганда уни одамларнинг назаридан яширгин», – деди. Сўнг осмонда кумуш кўза ушлаб турган эркакларни кўрдим. Мен томон учиб келган ёқут қанотли зумрад тумшуқли қушлар галаси кўплигидан, хонамдан осмон кўринмай қолди. Аллоҳ субҳанаҳу ва таоло ерни очиб қўйганида эса, Машриқдан Мағрибгача бўлган ерларни ҳамда биттаси Шарқда, иккинчиси Ғарбда, учинчиси эса Каъбада ўрнатилган байроқларни кўрдим. Шундан сўнг кўзим ёриб Муҳаммад (соллаллоҳу алайҳи васаллам)ни дунёга келтирдим. Унга боққанимда, тавозе билан ибодат қилаётган инсон каби икки кўрсаткич бармоқларини осмонга кўтариб сажда қилаётган ҳолатда эди. Сўнг кўкдан бир оқ булут тушдида, бизларни ўраб олиб, Муҳаммад (соллаллоҳу алайҳи васаллам)ни олиб кетди. Кейин мен: “У билан бирга Шарқдан ­Ғарбгача бўлган ерларни айланиб чиқинглар. Уни денгизларга олиб боринглар. Барча унинг исмини ва шаклу-шамойилини кўрсин. Ва денгиздагилар билсинларки, унинг исми маъноси «йўқ қилувчидир». Негаки унинг даврида ширкдан ҳеч вақо қолмас. У ширкни йўқ қилади”, – деб гапириб берганлар.  Ибн Исъҳоқдан Ибн Ҳишом шундай ривоят қилади: “Набий алайҳиссалом туғилганларида, волидалари боболари Абдулмуталлибга ўғил набиралик бўлганликлари ва келиб кўришлари мумкинлиги ҳақида хабар юбордилар. Абдулмуталлиб набирасини кўргани келганида, Набий алайҳиссаломнинг волидалари ҳомиладор бўлиб, воқеаларнинг барини ҳамда туғилажак фарзандига қандай исм қўйиш ҳақида амр бўлганлигини гапириб берди. Айтишларича, Абдулмуталлиб набирасини қўлларига олган ҳолда Каъбанинг ичига кириб, Аллоҳ субҳанаҳу ва таолога дуолар қилиб шундай неъмат ато қилганига шукроналар келтирди. У ердан чиққач, Набий алайҳиссаломни онасига топшириб, набирасига эмизувчи аёл қидиришни бошлаб юборди.",
          "image": {
            "id": 8,
            "fileName": "8521c5b2b1cc41d2bb33b33f5cd5fa4f.jpg",
            "filePath": "C:\\Muhammadkarim\\Projects\\Nabeey\\wwwroot\\Images\\8521c5b2b1cc41d2bb33b33f5cd5fa4f.jpg"
          },
          "user": null
        },
        {
          "id": 2,
          "text": "Ўспиринликлари Пайғамбаримиз (соллаллоҳу алайҳи ва саллам)  етим ўсдилар. Ҳали туғилмасларидан оталари  Абдуллоҳ вафот этди. Сўнгра у кишини боболари  Абдулмутталиб ўз қарамоғига олди. Пайғамбари\u0002миз (соллаллоҳу алайҳи ва саллам) олти ёшга ет\u0002ганларида оналари Мадинаи мунавварага энага\u0002лари Умму Айман Барака Ҳабашийя билан бирга  Бани Нажжор қавмидан бўлган тоға уруғларини  зиёрат қилиш учун олиб борди. У ерда бир ой  туришди. Сўнгра бирга қайтишда йўлда оналари  касал бўлиб қолди ва вафот этди. Абво деган  жойга дафн этилди. Пайғамбаримиз (соллалло\u0002ҳу алайҳи ва саллам)ни энагалари Умму Айман  бир карвон ҳамроҳлигида Маккага – боболари  Абдулмутталибникига олиб борди. Бир ривоят\u0002да Пайғамбаримиз (алайҳиссалом) оналарининг  жасадини Маккага олиб келишди ва ўша ерда  дафн этилди, деб келтирилади. Бу тўғрида Ибн  Жавзий “Ал-Вафо” деган китобида ҳикоя қилган.  Пайғамбаримиз (соллаллоҳу алайҳи ва саллам)  саккиз ёшга кирганларида боболари вафот этди.  Сўнгра у зотни амакилари Абу Толиб боболари\u0002нинг васиятига биноан ўз қарамоғига олди. Ама\u0002килари Абу Толиб оталари Абдуллоҳнинг ота-она  бир акаси эди.  Абу Толиб Расулуллоҳ (соллаллоҳу алайҳи ва  саллам)га душманларидан ҳимоячи ва у кишининг  меҳрибонига айланди. Абу Толиб камбағал киши  эди. Муҳаммад Мустафо (соллаллоҳу алайҳи ва  саллам)ни қарамоғига олгани туфайли моллари  кўпайиб, бойиб кетди.  Муҳаммад ибн Аббос Ҳасаний 12 Расулуллоҳ (соллаллоҳу алайҳи ва саллам) ўн  икки ёшга етганларида амакилари Абу Толиб би\u0002лан бирга Шом ўлкасига сафарга отландилар, аммо  амакилари у зотга яҳудийлар зарар етказиши\u0002дан қўрқиб йўлдан қайтди. Баҳийро номли роҳиб  амакиларини яҳудийлар ёмонлигидан қўрқитган  эди.  Сўнгра Расулуллоҳ (соллаллоҳу алайҳи ва сал\u0002лам) иккинчи марта Шом ўлкасига Хадича (ро\u0002зияллоҳу анҳо)нинг тижорати учун унинг хизмат\u0002кори Майсара исмли киши билан бирга сафарга  чиқдилар",
          "image": {
            "id": 10,
            "fileName": "84204d2a92bb4776b07374b891af7c9d.jpg",
            "filePath": "C:\\Muhammadkarim\\Projects\\Nabeey\\wwwroot\\Images\\84204d2a92bb4776b07374b891af7c9d.jpg"
          },
          "user": null
        },
        {
          "id": 3,
          "text": "1) Пайғамбарлик аломатларидан Пайғамбарлик аломатларидан аввалгиси мубо\u0002рак кўкракларининг ёрилишидир. Ёшлик пайти\u0002да эмизган оналари Ҳалима онаникида юрган\u0002ларида биринчи марта кўкрак ёрилиши воқеаси  содир бўлган эди. Аниқ маълумотларга қара\u0002ганда, ўшанда Расулуллоҳ (соллаллоҳу алайҳи ва  саллам) тўрт ёшда эдилар. Расулуллоҳ (соллал\u0002лоҳу алайҳи ва саллам)нинг муборак кўкраклари  иккинчи марта ёрилишида у зот ўн ёшда эдилар.  Учинчи марта муборак кўкракларининг ёри\u0002лиши Жаброил (алайҳиссалом) пайғамбарликни  олиб келган пайтда юз берди. Тўртинчи марта му\u0002борак кўкракларининг ёрилиши саҳиҳ ҳадисларга  қараганда, Исро кечасида воқе бўлди.  Билингки, кўкрак ёрилиши ва қалбнинг чиқа\u0002риб олиниши Аллоҳнинг қудрати доирасидаги  ишлар бўлгани сабабли бошқа маънога бурмас\u0002лик керак.  2) Пайғамбарлик муҳри Пайғамбарлик аломатларидан бири пайғам\u0002барлик муҳри (Муҳри нубувват)дир. Унинг сифати  ҳақида ривоятлар хилма-хил. Машҳурроқ риво\u0002ятга қараганда, у каптарнинг тухумидек келади.  Чап куракларининг қимирлаб турадиган жойида  Мухтасар сийрат 15 бўртиб чиқиб турган. Ундан нур ва хушбўй ҳид\u0002лар таралиб турар эди.  3) Рост туш Рост туш кўришлари ҳам нубувват аломатла\u0002ридандир. Бирон- бир туш кўрсалар, ўнгларида  ҳам содир бўлар эди. Ёруғлик ва нурни кўрар  эдилар, бир овоз эшитар эдилар. Юрган йўллари\u0002да баъзи тошлар ва дарахтлар у зотга салом берар,  баъзан тепаларида булут соя солиб турар эди.  Тана тузилишлари  Расулуллоҳ (соллаллоҳу алайҳи ва саллам)  ўта узун ҳам, калта ҳам эмас эдилар. Оппоқ ҳам,  қора ҳам эмас эдилар. Сочлари ўта жингалак  ҳам, сип-силлиқ ҳам эмас эди. Вафот этганлари\u0002да бошларида йигирма тола ҳам оқ соч йўқ эди.  Жисмлари гўзал, икки кураклари ораси кенг эди.  Сочлари елкаларигача, баъзан қулоқлари юмшо\u0002ғигача, баъзида қулоқларининг ярмигача тушиб  турар эди. Соқоллари қалин, бармоқлари қаттиқ,  бош ва бўғимлари катта, бироз юмалоқ юзли,  кўзлари қора, киприклари узун, кўзларининг  бошланиш жойлари (бурун томони) қизил, кўк\u0002ракларидан киндикларигача майин туклари бор  эди. Юрсалар, қияликдан тушаётгандек шахдам  юрардилар. Юзлари худди ўн тўрт кунлик ойдек  чарақлаб турарди. Овозлари ёқимли, чаккалари  текис, оғизлари сал каттароқ, қорин ва кўкракла\u0002ри баробар, елкалари, билаклари, кўкракларининг  юқори қисми бироз тукли эди. Қўллари узунроқ,  кафтлари кенг, кўзлари катта, товонлари кам эт­ Муҳаммад ибн Аббос Ҳасаний 16 ли, икки кураклари орасида чодирнинг тугмасидек  ёки каптар тухумидек пайғамбарлик муҳри бор  эди. Юрсалар, худди ер у киши учун қисқаргандек  бўларди. У зотга етишиш учун чарчаб қолишарди.  Ўзлари эса бемалол юрардилар. Сочларини тўғ\u0002ри тушириб юрардилар. Кейин ўртасидан фарқ  очдилар. Соч-соқолларини тараб турардилар.  Ҳар кеча уйқудан олдин ҳар кўзларига уч марта\u0002дан яхши сурмадан сурардилар. У кишига энг  севимли кийим кўйлак оқ рангли, пахта кийим  эди. Расулуллоҳ (соллаллоҳу алайҳи ва саллам)  кўйлакларининг енги билаккача эди. Баъзан қиз\u0002ғиш чакмон, иштон ва ридо киярдилар. Баъзан  икки қизғиш кийим киярдилар. Баъзан тор енгли  чопон (жубба) киярдилар. Баъзан чакмонга ўх\u0002шаш кийим (қибо) киярдилар. Баъзан қора салла  кийиб, учини кураклари ўртасидан тушириб қў\u0002ярдилар. Баъзан қора жун кийим киярдилар. Муҳр  учун кумуш узук тақардилар. Маҳси, шиппак  киярдилар. ",
          "image": {
            "id": 14,
            "fileName": "4f468c91275c44b5a6a3f659a1f56731.jpg",
            "filePath": "C:\\Muhammadkarim\\Projects\\Nabeey\\wwwroot\\Images\\4f468c91275c44b5a6a3f659a1f56731.jpg"
          },
          "user": null
        },
        {
          "id": 4,
          "text": "#МУАТТАР_СИЙРАТ Хадича розияллоҳу анҳога уйланганларидан пайғамбар бўлгунларига қадар бошларидан кечирганлари    Пайғамбар қилиб юборилган даврлари тарихига яқинлашар эканмиз, Расулуллоҳ соллаллоҳу алайҳи васалламнинг ҳидоят ҳамда ҳақиқатни излаш, уни топиб, хаёлларини банд этган ҳайрат ва тараддуддан халос бўлиш йўлидаги жараёнлар, ҳодисалар билан танишишга эҳтиёж сезамиз.   Ривоятларда айтилганидек, Каъба қайта қурилганидан кўп ўтмай Набий соллаллоҳу алайҳи васалламнинг ўғиллари Қосим дунёдан ўтди. Фарзанд доғи у зотнинг қалбларини ўртади. Ушбу кўнгилсиз воқеадан бир оз ўтиб, Маккада қаҳатчилик бошланди. Бунинг натижасида Абу Толибнинг аҳволи жуда оғирлашди. У серфарзанд бўлгани сабабли моддий жиҳатдан танг аҳволда қолди. Шу боис Расулуллоҳ соллаллоҳу алайҳи васаллам амакилари Ҳамза ва Аббосга: — Амаким Абу Толибга жуда қийин бўлди. Унга ёрдам бермаймизми?! – дедилар.   Амакилари у зотнинг таклифларини маъқуллаб Абу Толиб ҳузурига боришди ва: — Бизга болаларингдан битта-битта берсанг. Биз уларни ўз қарамоғимизга оламиз, — дейишди.   Абу Толиб уларнинг ниятлари холис эканини кўриб: — Ақилдан бошқа болаларимдан истаганингизни олинг, - деди. У фарзандлари ичида Ақилни жуда яхши кўрарди. Шундай қилиб, Аббос Толибни, Ҳамза Жаъфарни, Пайғамбар соллаллоҳу алайҳи васаллам эса Алини ўз қарамоғларига олишди. Бу вақтда Али олти ёшда эди. У Набий соллаллоҳу алайҳи васаллам учун яқинда вафот этган ўғиллари Қосимнинг ўрнини босгандек бўлди. Алига нисбатан отадек меҳр-муҳаббатлари, раҳм-шафқатлари беқиёс эди. Шунингдек, бундай меҳрибончилик Расулуллоҳ соллаллоҳу алайҳи васалламни боболари Абдулмутталибдан сўнг амакилари Абу Толиб ўз кафиллигига олгани ҳамда кўрсатган ғамхўрликлари учун жавобдек эди гўё.   Набий соллаллоҳу алайҳи васаллам айрилган ўғилларини соғинганлари боис доимо маъюс эдилар. Дарду аламларини бир оз бўлса-да енгиллатиш учун Зайд ибн Ҳорисани ҳам ўғил қилиб олдилар. Каъбанинг қаршисида туриб, Зайдни ўғил ва меросхўр сифатида тан олганларини баралла айтдилар. Шу кундан одамлар Зайдни Муҳаммаднинг ўғли, дея чақира бошлашди. Вақт-соати етиб, Пайғамбар соллаллоҳу алайҳи васаллам уни оқсочлари Умму Айманга уйлантириб қўйдилар. У иккисидан дунёга келган Усома Расулуллоҳ соллаллоҳу алайҳи васаллам умрларининг охирида Шом мушрикларига қарши қилган юришларида қўшинни бошқарди.  \"Ислом тарихидан олтин саҳифалар\" китобидан.",
          "image": {
            "id": 17,
            "fileName": "9438c1f567524dba9c41bfb44c2f50ad.jpg",
            "filePath": "C:\\Muhammadkarim\\Projects\\Nabeey\\wwwroot\\Images\\9438c1f567524dba9c41bfb44c2f50ad.jpg"
          },
          "user": null
        }
      ]
    },
    {
      "id": 2,
      "name": "Payg'ambarlikni boshlanishi. Makkadalik davr",
      "description": "Rosululloh Sollallohu alayhi vasallamga vahiy nozil bo'lishi va umumiy Makkadagi davrlari haqida",
      "image": {
        "id": 20,
        "fileName": "a439d41ad0244d449381a15afc90bc1f.jpg",
        "filePath": "C:\\Muhammadkarim\\Projects\\Nabeey\\wwwroot\\Images\\a439d41ad0244d449381a15afc90bc1f.jpg"
      },
      "books": [
        {
          "id": 2,
          "title": "Saodat Asri qissalari 2",
          "author": "Ahmad Lutfiy Qozonchi",
          "description": "Makkadalik davr",
          "file": {
            "id": 26,
            "fileName": "85d0ec5e0f304694a2a03e30ae4738da.pdf",
            "filePath": "C:\\Muhammadkarim\\Projects\\Nabeey\\wwwroot\\Files\\85d0ec5e0f304694a2a03e30ae4738da.pdf"
          },
          "image": {
            "id": 25,
            "fileName": "cc0f4d2927f54ea89bbe36282a9c05ea.webp",
            "filePath": "C:\\Muhammadkarim\\Projects\\Nabeey\\wwwroot\\Images\\cc0f4d2927f54ea89bbe36282a9c05ea.webp"
          }
        },
        {
          "id": 3,
          "title": "Tarixi Muhammadiy",
          "author": "Alixonto'ra Sog'uniy",
          "description": "Rosulullohni to'liq hayotlarini bayon qiluvchi kitob",
          "file": {
            "id": 28,
            "fileName": "da061c00a39a4231ad0d5068344e79d6.pdf",
            "filePath": "C:\\Muhammadkarim\\Projects\\Nabeey\\wwwroot\\Files\\da061c00a39a4231ad0d5068344e79d6.pdf"
          },
          "image": {
            "id": 27,
            "fileName": "dd7a4ecd7c7f4e628744a308c9606a09.jpg",
            "filePath": "C:\\Muhammadkarim\\Projects\\Nabeey\\wwwroot\\Images\\dd7a4ecd7c7f4e628744a308c9606a09.jpg"
          }
        }
      ],
      "audios": [
        {
          "id": 3,
          "title": "Toifga safar",
          "description": "Toifga safar qilib toif ahliga da'val qilganlari haqida Abdulloh domla",
          "audio": {
            "id": 31,
            "fileName": "9f121bc3340a46bfbed0d122bdf1b7a5.ogg",
            "filePath": "C:\\Muhammadkarim\\Projects\\Nabeey\\wwwroot\\Audios\\9f121bc3340a46bfbed0d122bdf1b7a5.ogg"
          }
        }
      ],
      "videos": [
        {
          "id": 4,
          "title": "Ilk vahiy",
          "description": "Rosululloh Sollallohu alayhi vasallamga ilk vahiy nozil bo'lishi haqida Muftiy Nuriddin Xoliqnazarov",
          "videoLink": "https://www.youtube.com/watch?v=OgL5Ay5w-_E&pp=ygULVmFoaXkgbm96aWw%3D"
        },
        {
          "id": 5,
          "title": "Meroj voqeasi",
          "description": "Rosululloh Sollallohu alayhi vasallamni Me'rojga chiqishlari haqida Muftiy Nuriddin Xoliqnazarov",
          "videoLink": "https://www.youtube.com/watch?v=HNBuBGOIkFU&pp=ygUNbWVyb2ogdm9xZWFzaQ%3D%3D"
        }
      ],
      "articles": [
        {
          "id": 5,
          "text": "Ваҳийнинг поғоналари ва аломатлари    Ваҳийнинг илк зинапоясига қадам қўйишдан аввал уни англашга тайёр бўлиш, коинот ва унинг Яратувчиси ҳақида теран тафаккур юритиш, бутун вужуд ва қалбни қамраб олган ҳиссиёт билан Улуғ зот борлигига ишониш — Унга имон келтириш лозим.  Аллоҳга яқинликнинг аломатлари қуйидагилар:  1. Тушнинг рост чиқиши. Бунга Иброҳим алайҳиссаломнинг қуйидаги ояти каримада баён этилган тушларининг рост чиқиши мисол: «Бас, қачонки у (отаси) билан бирга юрадиган бўлгач, (Иброҳим): “Эй, ўғилчам! Мен тушимда сени (қурбонлик учун) сўяётганимни кўрмоқдаман. Энди сен ўзинг нима раъй (фикр) қилишингни бир (ўйлаб кўргин!” – деган эди, у айтди: “Эй, отажон! Сизга (тушингизда Аллоҳ томонидан) буюрилган ишни қилинг! Иншоаллоҳ, мени сабр қилувчилардан топурсиз”. Бас, қачонки, иккиси ҳам (Аллоҳнинг амрига) бўйин суниб, (Исмоилни қурбонликка) пешонаси билан (ерга) ётқизган эдики, унга Биз нидо қилдик: “Эй, Иброҳим! Дарҳақиқат, сен тушни тасдиқ этдинг. Албатта, Биз эзгу иш қилувчиларни мана шундай мукофотлаймиз”» (Соффoт сураси, 102-105-оятлар).    Расулуллоҳ соллаллоҳу алайҳи васаллам: “Пайғамбарларнинг тушлари ҳақдир, биз пайғамбарларни кўзларимиз уйқуда бўлса-да, аммо дилимиз доимо уйғоқ бўлади”, деганларида Иброҳим алайҳиссаломнинг тушларини назарда тутганлар.  2. Бевосита Аллоҳ таолодан юборилган хабарнинг воқеликка айланиши. Бундай хабар одатда доимо уйғоқ қалбда акс-садо беради. Ваҳийни танлаб олинган банданинг қалби ички сезги билан ҳис қилади ва у ҳаётда ҳақиқий воқеликка айланади.  3. Ваҳийнинг Аллоҳ таоло элчиси орқали содир бўлиши. Қуйидаги оят бунга мисолдир: “Албатта, у (Қуръон) бир улуғ элчи (Жаброил Аллоҳ ҳузуридан келтирган ваҳий) сўзидир. (Жаброил)қувватли, Аршнинг соҳиби (Аллоҳ) наздида мартабали” (Таквир сураси, 19-20-оятлар).  4. Ваҳийнинг тўғридан-тўғри Аллоҳ таолодан қабул қилиниши. Унга мисол қуйидаги ояти карима: «Бас, олов (яқини)га келгач: “Эй Мусо!” – деб нидо қилинди. “Дарҳақиқат, Мен – Аллоҳдирман! Мендан ўзга илоҳ йўқ! Бас, Менгагина ибодат қил ва Мени эслаганингда намозни адо эт!”» (Тоҳо сураси, 11-14-оятлар).    Юқорида зикр Этилган Ҳолатларни барча пайғамбар ва расуллар бошларидан кечиришган.    Расулуллоҳ соллаллоҳу алайҳи васаллам одатдагидек бир ойни ўтказиш ниятида Ҳиро ғорида ўтирардилар. Милодий сананинг 610 йили 6 августи, яъни Рамазон ойининг 17-куни Набий соллаллоҳу алайҳи васаллам бехос янги ҳодисага дуч келдилар.  Бу ҳақда у зотнинг ўзлари бундай ҳикоя қиладилар:  «Фаришта келиб: “Ўқи!” деди. “Мен ўқигувчи эмасман”, дедим. (У зот) айтдилар: “Шунда мени тутди ва қисиб, қийнаб ҳам қўйди. Кейин қўйиб юбориб: “Ўқи!” деди. \"Мен ўқигувчи эмасман”, дедим. Сўнг мени иккинчи марта тутди ва қисиб, қийнаб ҳам қўйди. Кейин қўйиб юбориб: “Ўқи!” деди. “Мен ўқигувчи эмасман”, дедим. Сўнг мени учинчи марта тутди ва қисди. Кейин қўйиб юбориб: “Яратган Раббинг номи билан ўқи! У инсонни “алақа”дан яратди. Ўқи! Раббинг энг карамлидир”, деди».    Расулуллоҳ соллаллоҳу алайҳи васалламнинг бу сўзлари у зот ғорда бошларидан кечирган воқеанинг қисқача баёнидир. Одамлардан холи содир бўлган ушбу ҳодиса Набий соллаллоҳу алайҳи васаллам қалбида қўрқув ва ҳадиксираш уйғотди. У зот ғорни тарк этиб, ёлғиз ўзлари сокин тунда то тонг нур таратгунга қадар кеза бошладилар. Кун ёришгандан кейин ҳам Макка кўчаларида адашиб қолганларини сезмадилар. Уйларини зўрға топиб, қўрқиб кетган, титраган ҳолда Ҳадичанинг ҳузурига кирдилар ва унга ғорда кўрганларини айтиб бердилар. У зотнинг қўрқувдан қаттиқ даҳшатга тушганларини кўрган Ҳадича бутун қалби билан эрини тинчлантиришга уриниб, имондан дарак берувчи овоз билан: “Эй Абул Қосим, Аллоҳ сизни ҳифзу ҳимоясида асрайди. Жоним қўлида бўлган Зот (Аллоҳга қасам, мен бу умматнинг пайғамбари бўлишингизни жуда истайман. Аллоҳга қасам, У сизни ҳеч қачон ташлаб қўймайди. Чунки сиз қариндош-уруғлик ришталарини узмагансиз, ёлғон гапирмайсиз, меҳмонни иззат-икром қиласиз, муҳтожга ёрдам берасиз”, деди ва қўрқув босилиб, куч-қувват тиклангунга қадар дам олишларини илтимос қилди. Пайғамбар соллаллоҳу алайҳи васаллам ётгач, Ҳадича дарҳол Таврот ва Инжилни яхши биладиган амакисининг ўғли Варақа ибн Навфал ёнига чопди. Чунки ушбу муқаддас китобларда янги пайғамбар келиши ҳақида башоратлар берилган эди. Варақа Ҳадичанинг сўзларини тинглагач: “Жоним қўлида бўлган Зотга қасам, эринг бу умматнинг бўлажак пайғамбаридир. Эрингга айт, бардам бўлсин”, деди. Буни эшитган Ҳадичанинг кўнгли хотиржам тортди. Набий соллаллоҳу алайҳи васаллам уйқудан уйғониб, ўзларига илоҳий ҳақиқат тажалли этгани ва бу у зотни узоқ вақтдан бери қийнаётган саросималикдан қутқарганини ўйлай бошладилар. Дарҳақиқат, ушбу самовий мадад Расулуллоҳ соллаллоҳу алайҳи васаллам пайғамбарлик вазифаларини тугал адо қилгунларига қадар илоҳий соя остида давом этди.    Пайғамбаримиз соллаллоҳу алайҳи васаллам Жаброил алайҳиссалом билан илк учрашувларида қўрқувга тушганлари боис иккинчи учрашувга ўзларини тайёрлай бошладилар. Бироқ Расулуллоҳ соллаллоҳу алайҳи васаллам кутган учрашув ҳадеганда рўй беравермади. Ваҳий бир муддат тўхтаб қолди. Бу узилиш қанча вақт давом этгани ҳақида муаррихлар турлича фикрларни илгари суришган. Айримлари ваҳий икки йил ёки ундан ортиқроқ тўхтаб қолди, дея таъкидлашади. Аммо тарихий ҳужжатлар ва Ибн Аббос ваҳийнинг тўхтаб қолиш муддати қирқ кундан ошмаган, деган фикрни айтишган. Набий соллаллоҳу алайҳи васаллам умр бўйи излаган самовий нурнинг бир мартагина кўриниб, кейин ғойиб бўлиши у зотни довдиратиб қўйди. У зотнинг юзларини осмонга қаратиб, тоғ-тошларда кезаётганларини кўрган одам Муҳаммад ваҳий узилиб қолгани учун ўзини-ўзи чўққидан ташлаб ўлдирмоқчи, деган хаёлга бориши мумкин эди. Бу ҳолатни инобатга олган муаррихлар ваҳийнинг тўхтаб қолиши узоқ чўзилган, дейишган. Тарихий ҳақиқат шуки, Расулуллоҳ соллаллоҳу алайҳи васаллам ваҳий узилиб қолганидан бетоқат бўлганлар. Аслида у зотнинг саҳрода кезишлари, тоғу тошларга чиқишларидан мақсадлари битта, яъни Жаброил алайҳиссаломни яна учратиш эди. Чунки Набий соллаллоҳу алайҳи васаллам уни яна бир бор кўришни истардилар. Шу боис хоҳ тепаликка кўтарилсинлар ва хоҳ паст томонга тушсинлар, оёқлари остида нима борлигига эътибор бермасдилар. Ҳукамолар таъкидлашганидек, инсон ва унинг қалбдан севган нарсаси орасидаги алоқани, гарчи у қисқа бўлса-да, вақт билан ўлчашнинг иложи йўқ.     “Ислом тарихидан олтин саҳифалар” китобидан.",
          "image": {
            "id": 22,
            "fileName": "5665fdcdee5645b99911483830c96da8.crdownload",
            "filePath": "C:\\Muhammadkarim\\Projects\\Nabeey\\wwwroot\\Images\\5665fdcdee5645b99911483830c96da8.crdownload"
          },
          "user": null
        },
        {
          "id": 6,
          "text": "ҲИРО ҒОРИДА    Ислом тарихида икки жой жуда муҳим ўрин тутади. Бири Ҳиро ғори бўлиб, у Макка шимолидан икки фарсах узоқликда жойлашган. Иккинчиси эса унинг жанубида, икки фарсахча узоқликдаги Савр ғоридир. Бу икки ғорга ҳам Ислом тарихида беқиёс аҳамиятга эга жой деб қаралади. Чунки Ҳирода Расулуллоҳ соллаллоҳу алайҳи васалламга илк ваҳий тушган. Савр ғори эса Пайғамбар соллаллоҳу алайҳи васаллам ҳаётларида янги саҳифалар очилишида хизмат қилган. Шу боис мазкур икки ғор исломий даъватнинг бошланиши ва тарқалишида муҳим нуқта сифатида қадрланади десак, ҳеч қандай муболаға бўлмайди.   Расулуллоҳ соллаллоҳу алайҳи васалламдан илгари айрим араб ҳанифийлар ҳар йили ёлғизликни ихтиёр этиб, тоғу тошларга чиқиб кетар ва танҳо ҳолда фикр-хаёлга шўнғиб, дунё сирларини англашга уринишарди. Набий алайҳиссалом ҳам ҳақни излаб, ҳидоят йўлини қидириш мақсадида ҳар йили Рамазон ойида халтада озгина озиқ-овқат билан Ҳиро ғорига қараб йўл олар, у ерда танҳо ибодат қилар ва қавмни залолатдан қутқариш йўллари ҳақида узоқ ўйлардилар. Манбаларда у зотнинг Ҳиро ғорига боришни қачон бошлаб, қанча вақт у ерда ўтирганлари хабари берилмаган. Аммо тарихий ҳужжатлардан маълум бўлишича, Расулуллоҳ соллаллоҳу алайҳи васаллам Рамазон ойи келиши билан Ҳиро ғорига борар, унда дунёнинг яратилиши, уни яратган Зот тўғрисида тафаккур қилар эдилар. Бунинг илк аломатлари у зотнинг тушларида кўриниб, улар субҳи содиқ каби аниқ-тиниқ бўлар эди.   \"Ислом тарихидан олтин саҳифалар\" китобидан.",
          "image": {
            "id": 24,
            "fileName": "e575f4da6bed491c85203c4366434ae6.crdownload",
            "filePath": "C:\\Muhammadkarim\\Projects\\Nabeey\\wwwroot\\Images\\e575f4da6bed491c85203c4366434ae6.crdownload"
          },
          "user": null
        },
        {
          "id": 7,
          "text": "Бисмиллаҳир Роҳманир Роҳийм. Аллоҳ таолога битмас-туганмас ҳамду санолар бўлсин. Пайғамбаримизга мукаммал ва батамом салавоту дурудлар бўлсин.  Анас розияллоҳу анҳудан ривоят қилинади:  «Набий соллаллоҳу алайҳи васалламга Исро кечасида эллик вақт намоз фарз қилинди. Сўнгра қисқартирилиб, беш вақтга келтирилди. Кейин эса:  «Эй Муҳаммад, албатта, Менинг ҳузуримда сўз ўзгартирилмайди. Албатта, сенга ушбу бештада элликтанинг (ажри) бор», деб нидо қилинди».  Бешовларидан фақат Абу Довуд ривоят қилмаган.  «Исро» сўзининг луғавий маъноси «кечаси сафар қилиш»дир.  Шариатда эса Аллоҳ таолонинг амри ила Муҳаммад соллаллоҳу алайҳи васалламнинг кечаси Буроққа миниб, бир зумда Маккаи Мукаррамадан Байтул Мақдисга сафар қилганликлари тушунилади.  Баъзи Ҳанафий мазҳаби уламоларининг таҳқиқ қилишларича, бу ҳодиса ҳижратдан бир ярим йил олдин, Рамазон ойининг ўн еттинчи куни содир бўлган.  Ўша куни Пайғамбаримиз соллаллоҳу алайҳи васаллам Байтул Мақдисдан осмонга, Меърожга олиб чиқилганлар. Ва у ерда Аллоҳ таоло билан суҳбат бўлган ва кунига эллик вақт намоз фарз қилинган. Пайғамбаримиз соллаллоҳу алайҳи васаллам қайтаётганларида Мусо алайҳиссаломга дуч келганлар ва у киши:  «Аллоҳ сенинг умматингга нимани фарз қилди?» деб сўраганлар.  У зот:  «Эллик вақт намозни», деганлар.  Мусо алайҳиссалом:  «Роббингга қайт. Умматинг бунга тоқат қила олмайди», деганлар.  Сўнгра Муҳаммад соллаллоҳу алайҳи васаллам Аллоҳ таолонинг ҳузурига қайтиб, намозни камайтиришни сўраганлар. Аллоҳ таоло бир оз камайтирган.  Пайғамбаримиз соллаллоҳу алайҳи васаллам Мусо алайҳиссаломнинг олдиларига қайтганларида у киши яна олдинги гапларини айтганлар. Шундай қилиб, Муҳаммад соллаллоҳу алайҳи васаллам бир неча марта бориб, қайтганларидан сўнг Аллоҳ таоло намозни беш вақтга туширган ва:  «Эй Муҳаммад, албатта, Менинг ҳузуримда сўз ўзгартирилмайди. Албатта, сенга ушбу бештада элликтанинг (ажри) бор», деб марҳамат қилган.  Мусо алайҳиссалом яна қайтишни таклиф қилганларида Муҳаммад соллаллоҳу алайҳи васаллам:  «Роббимдан уяламан», деб, қайтмаганлар.  Ушбу ҳадисдан олинадиган фойдалар:  1. Намознинг Аллоҳ таоло томонидан фарз қилинганлиги.  2. Намознинг Исро кечасида фарз қилинганлиги.  3. Намозни дастлаб эллик вақт ўқиш фарз қилиниб, кейин беш вақтга туширилганлиги.  4. Аллоҳ таолонинг ҳузуридаги сўз ўзгартирилмаслиги.  5. Аллоҳ таоло меҳр кўрсатиб, Ислом умматига беш вақт намоз учун эллик вақт намознинг ажрини бериши.  6. Ислом осонлик дини эканлиги. Аввал эллик вақт намоз фарз қилиниб, кейин беш вақтга қисқартирилиши ана ўша осонликни бандаларга эслатиб туриш учундир.  Демак, беш вақт намозни янада чин ихлос билан ўқимоғимиз керак.  «Ҳадис ва ҳаёт» китоби асосида тайёрланди",
          "image": {
            "id": 30,
            "fileName": "ebcc6cc9b8014d98aff77c5d13e0d15d.jpeg",
            "filePath": "C:\\Muhammadkarim\\Projects\\Nabeey\\wwwroot\\Images\\ebcc6cc9b8014d98aff77c5d13e0d15d.jpeg"
          },
          "user": null
        }
      ]
    },
    {
      "id": 3,
      "name": "Madinadagi davr",
      "description": "Rosululloh Sollallohu alayhi vasallamni Madinaga hijratlari va Madinadagi davrlari",
      "image": {
        "id": 33,
        "fileName": "6bad12678f7849558c38a8819c39725a.jpg",
        "filePath": "C:\\Muhammadkarim\\Projects\\Nabeey\\wwwroot\\Images\\6bad12678f7849558c38a8819c39725a.jpg"
      },
      "books": [
        {
          "id": 4,
          "title": "Soadat asri qissalari 3",
          "author": "Ahmad Lutfiy Qozonchi",
          "description": "Soadat asri 3-kitobi. Madinadagi davr",
          "file": {
            "id": 35,
            "fileName": "9b90cda45ca9452ca79249b27c6e2928.pdf",
            "filePath": "C:\\Muhammadkarim\\Projects\\Nabeey\\wwwroot\\Files\\9b90cda45ca9452ca79249b27c6e2928.pdf"
          },
          "image": {
            "id": 34,
            "fileName": "cbd55e3317c34185962d6d228322aaec.webp",
            "filePath": "C:\\Muhammadkarim\\Projects\\Nabeey\\wwwroot\\Images\\cbd55e3317c34185962d6d228322aaec.webp"
          }
        }
      ],
      "audios": [
        {
          "id": 4,
          "title": "Madinaga xijrat",
          "description": "Rosululloh Sollallohu a'layhi vasallamni Madinaga xijratlari",
          "audio": {
            "id": 38,
            "fileName": "fee82fa19b1d41f891916b36ffd3b46c.m4a",
            "filePath": "C:\\Muhammadkarim\\Projects\\Nabeey\\wwwroot\\Audios\\fee82fa19b1d41f891916b36ffd3b46c.m4a"
          }
        }
      ],
      "videos": [
        {
          "id": 6,
          "title": "Madinaga hijrat",
          "description": "Rosululloh Sollallohu a'layhi vasallamni Madinaga hijratlari. Nuriddin Xoliqnazarov",
          "videoLink": "https://www.youtube.com/watch?v=DydD-ErUIW8&pp=ygUPTWFkaW5hZ2EgaGlqcmF0"
        }
      ],
      "articles": [
        {
          "id": 8,
          "text": "Rasulullohning Madinaga hijrat qilishlari Payg'ambar alayhis-salom darrov do'stlari Abu Bakrning yoniga borib, Olloh hijrat qilishlariga ijozat berganini aytdilar va ikkov yo'l tadorikini ko'rishdi. Abu bakr safarga tayyorlab qo'ygan ikki tuyaning ustiga yuklarini orta boshladi, bitta meshga oziq-ovqat, bittasiga suv solindi. Dayil ibn Bakr urug'idan Abdulloh ibn Urayqitni yo'l boshlovchilikka yollashdi. U usta yo'l boshlovchi bo'lgani uchun mushrikligiga qaramay uch kundan keyin Savr g'orida uchrashishga kelishib, ikki tuyani yuklari bilan ishonib topshirishdi. Shu kuni kechasi suiqasdchilar o'z manfur niyatlarini amalga oshirishlari kerak edi. Ular rasulullohning eshigi oldida to'planishdi. Payg'ambar alayhis-salom g'animlarida shubha tug'dirmaslik uchun o'rinlariga amakilarining o'g'li Alini yotqizib qo'ydilar. Mushriklar esa u kishini ko'zdan qochirib qo'ymaslik uchun eshik tirqishidan mo'ralab turishdi. Rasululloh to'nlarini Alining ustiga yoptilar-da, Yosin surasining 9-oyatini o'qib, tashqariga chiqdilar. \"Ularning oldida bir to'siq, orqasida bir to'siq paydo qilib, ko'zlariga parda tortdik, shu bois hech narsani ko'risholmadi\". Olloh qonxo'rlarni uxlatib qo'ydi. Payg'ambar alayhis-salomiing uydan chiqqanlarini hech kim ko'rgani yo'q. U kishi kelishilgan joyda Abu Bakr bilan uchrashdilar. Ikkovlon Savr g'origa kirib yashirinishdi. Mushriklar suiqasdlari barbod bo'lganidan, tuni bilan rasulullohni emas, Ali ibn Abu Tolibni poylab chiqishganidan hayratga tushishdi. Shu zahoti payg'ambar alayhis-salomni izlab yo'lga otlanishdi, u kishini tutib bergan yoki qayerdaligini aytgan odamga mukofot va'da qilishdi. Agar ular Savr g'origa borib qarashsa, rasululloh bilan Abu Bakrni bemalol topib olishlari mumkin edi. Nochor ahvolda qolganlaridan qattiq o'kingan Abu Bakr yig'lab yubordi. Payg'ambar alayhis-salom unga tasalli berib: \"Qayg'urma, Olloh biz bilan birga\", dedilar. Chindan ham parvardigor mushriklarning ko'zini ko'r qilib qo'ydi. G'orga qarash birontasining esiga ham kelmadi, hatto rasulullohning ashaddiy dushmanlari Umayya ibn Xalaf ularning bu yerga yashirinishi mumkinligini tasavvuriga ham sig'dirolmasdi. Mushriklar chor-atrofni tit-pit qilib, izg'ib yurishdi. Qochoqlar uch kungacha g'ordan chiqmay pusib yotishdi.  Abu Bakrning o'g'li ziyrak, uddaburon yigit edi, u kunduzlari mushriklarga aralashib, rasululloh bilan otasi haqida eshitgan-bilganlarini ularga gapirib berar, qosh qorayganda iziga qaytib, g'orda tunardi. Bomdoddan keyin yana Makkaga yetib kelardi. Uning izini yo'qotish uchun Omir ibn Fuhayra boqayotgan qo'ylarini uning orqasidan haydardi. Ta'qib tugagan kuni ertalab yo'l boshlovchi Abdulloh ibn Urayqit yetib keldi. Ular Qizil dengizni yoqalab yo'lga tushishdi. Kutilmaganda orqadan Suroqa ibn Molik kelib qoldi, u mushriklarning rasulullohni o'ldirgan yoki tutib bergan odamga mukofot ta'sis etishganidan xabardor edi. Mudlij qabilasidan besh-o'n kishi gaplashib o'tirishganida birov kelib: \"Dengiz bo'yida uch-to'rt kishining qorasini ko'rdim, Muhammad bilan birga qochgan sheriklari emasmikin?\" dedi. Mukofotni bir o'zi olishni ko'zlagan ochko'z Suroqa: \"Falonchi-pismadonchilar yo'qolgan mollarini izlab yurishgan edi, shularni ko'rgandirsan\", deya gapni chalg'itdi va bir ozdan keyin sekingina davradan sirg'alib chiqdi-da, otga minib, qochoqlarning izidan tushdi. Ularga yaqinlashganda oti munkib yiqildi. O'rnidan turib yana otiga mindi, ovoz bemalol eshitilgudek joygacha yaqinlashib keldi. Rasululloh parvo qilmay xotirjam ketaverdilar. Abu Bakr esa tez-tez orqasiga burilib qarardi. To'satdan Suroqaning oti tizzasigacha qumga botib qoldi. U otini qamchilab joyidan jildirishga urindi. Joni azobda qolgan jonivorning oyoqlari qumdan chiqar-chiqmas, chang-to'zon ko'tarilib, ko'zlari hech narsani ko'rmay qoldi. Shum niyati g'alati yo'sinda barbod bo'lganidan qattiq vahimaga tushgan Suroqa yordam so'rab payg'ambar alayhis-salomni chaqirdi.  Rasululloh hamrohlari bilan Suroqa yetyb kelguncha kutib turdilar. U mushriklarning yovuz niyatlarini, rasulullohni tutish uchun hamma choralarni ishga solishayotganini, hatto pul sarflashayotganini aytib berdi va yenidagi bor oziq-ovqat bilan yo'lga kerakli narsalarni ularga taklif etdi. \"Bizga narsalaring kerak emas, faqat quvlab kelayotganlarga ko'rmadim desang bas\", deyishdi ular. Suroqa omonlik xati so'ragan edi, rasululloh Abu Bakrga yozib berishni buyurdilar.  Olloh katta iltifot ko'rsatib o'z payg'ambarini balo-qazolardan asradi. Madinaliklar rasululloh kelayotganlaridan xabar topib, har kuni Harraga - qora toshli soy bo'yiga chiqishardi va quyosh tikka kelgandagina qaytib ketishardi. Shunday kunlarning birida bir yahudiy payg'ambar alay-hissalomning olisdan elas-elas ko'rinayotganlarini xabar berib: \"Hay arab jamoasi, sizlar kutayotgan payg'ambaringlar kelyapti!\" deya qichqirdi. Ansorlar apil-tapil soy bo'yiga yugurib, rasulullohning yo'llariga peshvoz chiqdidar.  QUBOGA TUSHISH  Sarvari olam bani Amr ibn Avf jamoasining mahallasiga kelib tushdilar. Mashhur munajjim Muham-mad Poshoning aniqlashicha, bu hodisa rabbiul avvalning 8-kuni, melodiy 622 yil 9-oyning 20 kuniga to'g'ri keladi. Islom dini paydo bo'lib, o'n uch yildan keyin g'alabaga yuzlanganining yangi tarixi shu kundan boshlanadi. Bu yillar mobaynida rasululloh juda ko'p jabr-sitam tortdilar, Ollohga oshkora ibodat qilish imkonidan mahrum etildilar. Mushriklar tomonidan xo'rlangan, mol-mulki talon-taroj etilgan musulmonlar sadoqatli do'stlarga, osoyishta boshpanaga erishdilar. Payg'ambar alayhis-salom Amr jamoasining oqsoqoli Kulsum ibn Hadimning uyiga qo'ndilar. So'qqabosh Said ibn Xaysamaning uyida odamlarni yig'ib, suhbatlar o'tkazardilar. Abu Bakr Siddiq Sinih mahallasidagi Horija ibn Zayidnikiga joylashdi.  PAYG'AMBARLARNING HIJRATI  Muhammad alayhis-salom bu hijratlari bilan ilgari o'tgan payg'ambarning sunnatini bajo keltirdilar. Avvalgi payg'ambarlarning deyarli hammasi tug'ilib o'sgan yurtidan bosh olib ketgan, Ibrohim alayhis-salomdan tortib Isoyi Masihgacha tarki vatan etishga majbur bo'lishgan. Bu zoti muboraklar parvardigorning dargohida beqiyos yuksak martabalarga erishgani holda o'z qavmi, urug'-aymog'i tomonidan xo'rlangan. Ular Ollohning roziligy yo'lida o'z qavmiga ibrat ko'rsatish va ularni to'g'ri yo'lga boshlash uchun barcha ozoru kulfatlarga chidab, sabr-qanoatda namuna bo'lganlar. Agar Misr tarixiga nazar tashlansa, Isroil (Yaq'ub alayhis-salom) va u kishining bolalari qismati ham yuqoridagi fikrni tasdiqlaydi. Kan'onliklar Yusufni donoligi, hushxulqligi uchun hurmatlab, dini bilan mutlaqo qiziqishmagan. U kishi Misrga hijrat qilganlar. Vaqt o'tishi bilan misrliklar Yusuf alayhis-salomning beqiyos ulkan xizmatlarini unutib, bani Isroilni ezib, juda ko'p sitamlar o'tkazishgan. Muso bilan Horun Ollohning ibodatini bajo keltirmoq niyatida bani Isroil qavmini Misrdan olib ketgan. Yahudiylar Iso alayhis-salomni tan olmay o'ldirishga qasd qilishganda, u kishi jon saqlash uchun qochib ketishga majbur bo'lganlar. Masih shogirdlariga: \"Haq uchun quvilganlar baxtlidirlar, ular Ollohning dargohiga kirurlar, ya'ni avliyolar maqomiga yetadilar. Sizlarga osmonda katta ajr berilajagi haqida bashorat qilindi. Ular (bani Isroil) sizlardan avvalgi o'tgan payg'ambarlarni ham shu tariqa haydab yuborishgan\", deydilar. Chindan ham tarixga nazar tashlansa, Lud, Od, Samud qavmlari singari xalqi kofir bo'lgan yurtlar Ollohning g'azabiga yo'liqishidan avvalroq pang'ambarlari bu joylardan bosh olib ketishgan.  Bundan anglashiladiki, Muhammad alayhis-salomiing Islom dinini targ'ib etish yo'lida turli qiyinchiliklarga uchrab, tarki vatan etganlari tabiiy bir hol ekan. \"Bu yaratganning azaliy bir qonuniyatidir. Ollohning qonu-niyatida o'zgarish yo'qdir\" (Axzob surasi, 62-oyat).",
          "image": {
            "id": 40,
            "fileName": "9e39573913b74d74a784224c5bf9127d.jpg",
            "filePath": "C:\\Muhammadkarim\\Projects\\Nabeey\\wwwroot\\Images\\9e39573913b74d74a784224c5bf9127d.jpg"
          },
          "user": null
        },
        {
          "id": 9,
          "text": "Katta Badr g'azoti Payg'ambar alayhis-salom qurayshlarning katta karvoni Shomga ketganini bilardilar. Karvon orqaga qaytayotganidan xabar topib, sahobalarni safarga otlantirdilar: \"Karvonning yo'lini to'sib chiqinglar. Olloh bu karvonni sizlarga marhamat qilishi mumkin\". Ba'zilar darrov yo'l hozirligini ko'rdi, ba'zi birovlar rasululloh bari bir ular bilan urushmaydilar, degan o'yda o'z yumushlari bilan mashg'ul bo'laverdilar. Sarvari olam ot-ulovini shaylaganlarni yonlariga olib, boqi-beg'amlarni kutmasdan yo'lga tushdilar. U kishining o'rniga Madinada Abdulloh ibn Ummu Maktum qoldi. Ramazon oyining uchinchi kuni uch yuz o'n uch kishi quraysh mushriklari yetkazgan ozoru kulfatlar uchun o'ch olgani yurish qildi. Ularning ikki yuz qirqdan ko'prog'i ansorlardan, qolgani muhojirlar bo'lib, ixtiyorlaridagi ikkita ot bilan yetmish tuyani galma-galdan minishardi. Bayroqni Mus'ab ibn Umayr Al-Abdari ko'tarib olgan edi. Abu Sufyon payg'ambar alayhis-salom karvonning yo'lini to'sib chiqqanlarini eshitib, darrov Makkaga odam jo'natdi. Bu gapdan xabar topgan qiziqqon qurayshlar o'z karvonini asrash uchun (Abulahab ibn Abdul Muttalibdan boshqa hamma) yo'lga otlandi. Abulahab o'z o'rniga Os ibn Hishom ibn Mug'irani jo'natdi.  Imom Buxoriyying rivoyat qilishicha, Sa'd ibn Muoz hijratdan keyin Ka'ba ziyoratiga borgan paytida Umayya ibn Xalafga: \"Musulmonlar seni qanday bo'lmasin o'ldirmoqchiligini rasulullohdan eshitdim\", dedi. \"Ular meni qayerda o'ldirisharkan?\" deb so'rabdi Umayya. Sa'd: \"Bunisini bilmadim\", debdi. Bu gapdan qattiq vahimaga tushgan Umayya Makkadan bir qadam ham tashqariga chiqmaslikka qasam ichdi. Biroq Abu Jahlning tanayu-dashnomlariga chidolmay ko'pchilik bilan karvonni qo'riqlagani borishga majbur bo'ldi. U shahar tashqarisiga chiqsa ham hech narsaga aralashmay, biron kimsa bilan to'qnashmay qaytishga qaror qildi. Biroq Olloh taoloning irodasi uning istagidan ustun keldi. Umayyaning xohish-irodasiga zid holda ajal uni Badrga sudrab keldi.  Quraysh oqsoqollaridan ko'plari bitta karvon uchun musulmonlar bilan urushishni istamas, biroq ko'pdan ajrab qolishning ham iloji yo'q edi. Cho'riyu-qullar oldinda musulmonlarni hajv qiluvchi qo'shiqlarni aytib borishar, orqada ot, tuyalarga mingan mushriklar dabdabayu-as'asa solib kelishardi. Ularning bu holati Anfol surasining 48-oyatida aniq bayon etilgan: \"Vaqtiki kelib shayton ularga o'z amallarini yaxshi ko'rsatib, sizlarni hech kim yengolmaydi, men sizlarning madadkoringizman, dedi. Ikki qo'shin to'qnashgan paytda esa shayton orqasiga qochdi va qo'limdan hech narsa kelmaydi, sizlarga yashirin narsalarni ko'rib turibman, men chindan ham Ollohdan qo'rqayapman, uning ovozi (juda ham) vahimalidir\", dedi. Esli-hushli odamlar ibrat olishlari uchun parvardigor Hashr surasining 16-oyatida shaytonning qilmishlarini misol keltiradi: Munofiqlar shaytonga o'xshaydi. Payti kelganda shayton insonga kofir bo'l, dedi. Inson kofirlik ko'chasiga kirgach, men rostdan ham hech narsaga arzimayman. Men barcha olamlarning parvardigori Ollohdan juda ham qo'rqaman, dedi\".  Abu Sufyonga yordamga otlanganlarning soni to'qqiz yuz ellik kishi bo'lib, yetti yuzi tuyada, ikki yuz ellik kishi otliq edi. Mushriklarning bu hatti-harakatlaridan bexabar payg'ambar alayhis-salom o'z qo'shinini ko'zdan kechirib, jangga yaroqsiz, nimjon, kasalvandlarini Madinaga qaytarib yubordilar. Ikki kishini karvondan xabar olib kelishga jo'natdilar. Ular Madinadan o'ttiz-qirq mil olisdagi Rakho degan joyga yetib kelishganda mushriklarning katta qo'shini jangga otlangani, ularning erta-indin Badr degan joyga yetib kelajagi ma'lum bo'ldi.  Rasululloh o'z sarkardalarini yig'ib: \"Parvardigor menga yo karvon, yo quraysh askari bilan uchrashishni havola etdi. Bu ikki ishdan qay birini tanlashni xohlaysizlar\", dedilar. Maslahat chog'ida ba'zi birovlarning o'ljaga ega bo'lish uchun karvonni qo'lga kiritishdan boshqa niyati yo'qligi ma'lum bo'ldi, ba'zilar esa g'azotga otlanganidan bexabar qolib puxtaroq tayyorgarlik ko'rib kelishmaganidan afsuslanishdi. Ularning gapi Anfol surasining 7-oyatida bayon etilgan fikrga mos keladi: \"Payti kelganda Olloh sizlarni ikki guruhdan biri bilan uchrashishingizga ruxsat bergan edi. Sizlar kuchsizlar bilan uchrashishni ixtiyor etdinglar\". Miqdod ibn Asvod o'rnidan turib: \"Ey rasululloh, Olloh nimani buyursa, shuni qil. Xudo haqqi biz Muso alayhis-salomga: \"Sen parvardigoring bilan birga borib urushaver, biz bu yerda kutib turamiz\", (Moida surasining 24-oyatida) degan bani Isroilga o'xshab muomala qilmaymiz. Biz sen bilan birga g'azotga boramiz. Agar bizni Barko'lg'amodga boshlasang ham hech ikkilanmay boraveramiz\", dedi. Rasululloh unga minnatdorchilik bildirib, ansorlarining fikrini so'radilar. Aqoba bay'atida ular payg'ambar alayhis-salomni himoya qilishga so'z berishgan bo'lsa-da, u kishi bilan birga jangga kirishlari aytilmagan edi. Avs qabilasining oqsoqoli Sa'd ibn Muoz \"Ey rasululloh biz sening payg'ambarligingga ishonib imon keltirdik. Xudo nimani buyursa shuni qil, biz gap-so'zsiz senga ergashamiz. Agar manavi Qizil dengizga kirishni buyursang, so'zsiz bajo keltiramiz. Agar ertaga sen g'anim bilan yuzma-yuz kelsang, biz yoningda bo'lamiz, bizning qanchalik sabr-qanoatli, bardoshli ekanimizni ana o'shanda ko'rasan. Xudo xohlasa, bizlardan rozi bo'lsang ajab emas, Xudoga tavakkal qilib yo'lingda davom etaver\", dedi. Bu gapdan rasulullohning yuzlari nurlanib ketdi. \"Sizlarga xushxabar aytib qo'yay, men mushriklarning jasadlarini ko'rgandek bo'lyapman\", dedilar. Bu gapdan musulmonlar qonli to'qnashuv bo'lishi muqararligini his etishdi.  Abu Sufyon poyu piyoda musulmonlarning qat'iyat bilan bostirib kelayotganini eshitgach, shartta yo'lini o'zgartirib, dengiz sohili bilan qochib qoldi hamda qurayshlarga xat yozib vaziyatni batafsil tushuntirgach, orqaga qaytishlarini tavsiya etdi. Lekin Abu Jahl uning gapiga quloq solmay Badrga borib uch kun turib, tuyalarni so'yib, rosa mayxo'rlik qilib va arablarga o'zimizni tanitib o'la-o'lguncha bizlardan hayiqadigan qilmagunimizcha bu yerdan ketmaymiz, deya qasam ichdi. Axnas ibn Shariyq ittifoqdoshi Zuhro aymog'iga Xudo mol, joninglarni asraganiga shukrona aytib, tezroq ketinglar, deya maslahat berdi. Uning gapi bilan bani Zuhro, bani Adiy aymoqlari Badr urushida qatnashishmadi. Abu-jahlning odamlari Badr vodiysining Madinadan olisdagi tuprog'i o'ynab yotgan joyiga kelib tushdi. Payg'ambar alayhis-salom boshchiligidagi musulmonlar ham Badrga yetib kelgach, Ali ibn Abu Tolib bilan Zubayr ibn Avvom vaziyatni o'rganib kelgani jo'natildi. Ular mushriklarning suv tashiydiganlaridan ikki kyshini tutib kelishdi. Bu chog'da rasululloh, namoz o'qiyotgan edilar. Ali bilan Zubayr asirlarni o'rtaga olib so'roq qila boshlashdi. \"Biz bor-yo'g'i suv tashuvchilarmiz, ko'p narsalardan xabarimiz yo'q, deyishdi ular. So'roq qiluvchilar asirlarning gapiga ishonmay ura ketishdi. Ular biz suv tashuvchi emas, Abu Sufyonning xizmatkorlarimiz, deyishganidan keyingina qo'yib yuborishdi.  Bu orada ibodatini tugatgan rasululloh: \"Ajab, ular rostini aytganda tutib olib urdinglar, yolg'on gapirganda qo'yib yubordinglar. Bular qurayshning xizmatkorlaridan ekanligi shundoqqina ko'rinib turibdi-ku\", dedilar va mushriklar qo'shini qayerga tushganini so'radilar. Asirlar mushrik askarlari joylashgan yerni aniq aytib berishdi. Rasululloh ular kuniga nechta tuya yeyishayotgani bilan qiziqdilar. \"Ba'zi kunlari, to'qqizta, ba'zan o'nta\", deya javob berishdi asirlar. \"Demak, ularning soni to'qqiz yuz bilan ming o'rtasida ekan\", deya xulosa chiqardilar payg'ambar alayhis-salom hamda oqsoqollardan kimlar kelganini surishtirdilar. Asirlardan ularning nomlarini eshitgach, sahobalarga: \"Makka sizlarga qarshi o'z jigarporalarini tashlabdi\", dedilar. Musulmonlar joyidan qo'zg'alib, Madina yaqinidagi suvsiz, sho'rxok yerga ko'chishdi. Ularni tashnalik qiynay boshladi, ko'plari junub, tahoratsiz bo'lib qoldi, payt poylab turgan shayton darrov vasvasa qilishga tushdi: \"Mushriklar suvsizlikdan tinka-madoringiz qurib, yo'lingizni eplab yurolmaydigan ahvolga tushishingizni kutib turishibdi. Keyin sho'ringizni quritib, boshingizga it kunini solishadi\".  Agar Haq Taolo o'z fazlu marhamatini namoyon etmasa, chindan ham ba'zi odamlarning irodasi bo'shashib ketishi hech gap emasdi. Kutilmaganda havoga bulut chiqib, shu qadar qattiq yomg'ir yog'diki, jilg'alar to'lib-toshib ketdi. Odamlar idishlarini, chuqurlarni suvga to'lg'izib olishdi, chang-to'zon bosilib, yurish osonlashdi. Mushriklar uchun esa yomg'ir katta tashvish keltirdi, ular turgan yer botqoqqa aylanib, na ulovda. na yayov yurish mumkin bo'lmay qoldi. Olloh Anfol surasining 11-oyatida musulmonlarga ko'rsatgan marhamati haqida bunday deydi: \"Sizlarni poklash, shayton vasvasasini daf etish, qalbinglarni sokin, qadaminglarni baquvvat qilish uchun Olloh bulutdan yomg'ir yog'dirib berdi\". Parvardigor musulmonlarga dalda berish uchun jang maydonida ularga mushriklarning sonini kamaytirib ko'rsatdi. Olloh taoloning hukmi bajo keltirilishi bu voqealarning davomida ayon bo'ldi. Anfol surasining 43-44-oyatlarida bu xususda shunday deyiladi: \"Vaqtiki kelib Olloh tushingda ularni senga kamaytirib ko'rsatdi, agar ko'paytirib ko'rsatsa, qo'rqib ketardinglar va shubhasiz o'rtangizda nizo chiqardi, lekin Xudoning o'zi asradi, u ko'ngildagi (sir-asrorlarni) yaxshi bilguvchidir. Olloh bo'ladigan ishni bo'ldirish uchun ularni sizlarga ozgina qilib ko'rsatdi. Sizlarni ham ularga kamaytirib ko'rsatdi. Hamma narsa Ollohning dargohiga qaytajak\".  Musulmonlar qarorgohini o'zgartirib, katta suv bo'yiga kelib joylashishdi. Ansorlardan Xubob ibn Munzir benihoya tadbirli, harbiy salohiyati o'tkir kishi edi. U payg'ambar alayhis-salomdan: \"Ey, rasululloh, bu yerga Ollohning amriga binoan keldikmi yo sening xohishing bilanmi?\" deb so'radi. Payg'ambar alayhis-salom qo'shinni o'z xohish-irodalari bilan ko'chirganlarini aytdilar. \"Unday bo'lsa, mushriklarga yaqin joyga ko'chib o'taylik, bu yer jang qilishga noqulay. Mushriklarning shundoqqina biqinida katta ko'l bor, biz shu yerga joylashib, meshlarni suvga to'ldirib olganimizdan keyin yon-verimizdagi hamma quduqlarni ko'mib tashlaylik. Hali jangga kirib ulgurmay suvsizlikdan mushriklar adoyi-tamom bo'lishadi\". Hubobning fikri ma'qullanib, uning ko'rsatmasi bo'yicha ish qilindi. Jangovar tayyorgarlik tugagach, Avs qabilasining oqsoqoli Sa'd ibn Muoz \"Ey rasululloh, biz sen uchun alohida chodir tikib, ulovingni shay qilib qo'yaylik. Agar Olloh bizga nusrat ato etib, g'alaba qozonsak nur ustiga a'lo nur, bordi-yu, dushman ustun kelsa, sen darrov orqaga qaytib ketishing kerak. Seni bizdan ortiq suyib, itoat etadigan qancha odam Madinada qoldi. Ularning ham g'azotda qatnashish istagi bor edi. Biroq bu safar sening g'azavot niyatida otlanganingdan bexabar qolishdi, bor-yo'g'i karvonni qo'lga kiritish uchun ketdi, deb o'ylashdi. Bu odamlar har qanday sharongda sen uchun ko'ksini qalqon qilishga tayyor, ular saodatga erishishi uchun ham sen omon bo'lishing kerak\", dedi. Bu fikr ko'pchilikka ma'qul kelib, katta tepalik ustiga chodir tikildi. Musulmonlar saf chekib, jangovar holga kelgach, rasululloh zarur ko'rsatmalarni berdilar va xudoga murojaat qilib, duoga qo'l ochdilar: '\"Yaratgan egam, quraysh xalqi senga takabburlik va bo'yni yo'gonlik qilib yuborgan payg'ambaringni yolg'onchiga chiqarmoqda. Menga va'da qilgan yordamingni darig' tutma, bizlarga nusrat ato et!\" Bu duoga qo'shilgan musulmonlar qalblarida bir munavvarlik tuydilar, dushman har qancha qudratli, soni har qancha ko'p bo'lmasin, baribir g'olib kelishlariga ishonch uyg'ondi. Bu har qanday jangning hal qiluvchi omili edi.  Bu orada mushriklar orasida ixtilof chiqib, jangga kirish-kirmaslik haqida tortisha boshlashdi. Utba ibn Robia urushishdan qaytarib, musulmonlar tomonidan o'ldirilgan Amir ibn Hazramiyning tovonini va musodara qilingan mollarni o'z yonidan to'lashini aytdi. Abujahl uni qo'rqoqlikda ayblab, malomatlar yog'dirdi. \"Xudo haqi, Muhammad bilan urushib, taqdirda nima borligini ko'rmaguncha qaytib ketmayman\", dedi u takabburlik bilan. Jang oldidan Asvad ibn Abdulasad: \"Qasam ichib aytamanki, musulmonlarning qo'lidan suv ichaman. Bu yo'lda o'lsam ham roziman\", dedi. Biroq niyatiga yetolmadi. Jang boshlanishi bilanoq Hamza uni yaralab, oyog'ini chopib tashladi. Johil Asvad qasamini bajarish uchun emaklab borib, o'zini hovuzga tashladi, Hamza uning boshini tanasidan judo qildi. Rasululloh musulmonlarga sabr-matonat, dovyuraklik tiladilar. \"Jangda chidamli bo'lgan odamni Olloh g'am-qayg'udan xalos etadi\", dedilar u kishi.  Urush o'sha paytning taomiliga binoan yakkama-yakka olishuv bilan boshlandi. Mushriklardan Utba ibn Robia, uning birodari Shayba hamda o'g'li Validlar maydonga tushishdi. Ansorlardan chiqqan kishilarni ko'rgan mushriklar: \"Biz sizlar bilan urushmaymiz, qurayshliklardan chiqishsin\", deya chuvullashdi. Payg'ambar alayhis-salom Ubayda ibn Horis ibn Abdumuttalib, Hamza ibn Abdumuttalib va Ali ibn Abutolibni oldinga chiqardilar. Hamza bilan Ali o'z raqiblarini yengdilar, biroq Ubayda bilan Utba ikkalasi yaralandi. Hamza bilan Ali yordamga kelib, Utbani o'ldirishdi va yarador Ubaydani rasulullohning chodiriga olib kelishdi. Payg'ambar alayhis-salom uning boshini tizzalariga qo'yib, shahidlik darajasiga yetgani bilan bashorat berdilar. Ubayda Abu Tolibning: \"Muhammadni asraymiz, atrofida jon chekib, uning uchun yor, do'stu xonumondan voz kechib\", degan she'rini esladi hamda o'zining mana shunday sharafga erishganidan mamnun bo'ldi.  Muboraza tugagach, har ikki tomon saflarni jangovar holga keltira boshladi. Payg'ambar alayhis-salom odamlarni oralab, qo'llarida kichkina tayoqcha bilan xuddi namozdagidek saflarni tekisladilar. Oldinga chiqib ketgan Savod ismli mujohidning qorniga turtib, to'g'ri tur, dedilar. Savod: \"Ey rasululloh, sen bekordan bekorga meni urding, sendan o'chimni olaman\", dedi. Rasululloh rozi bo'lib, qorinlarini ochib turdilar. Savod sarvari olamni qattiq quchoqlab, qorinlaridan o'pdi, u kishining ajablanganlarini ko'rib: \"O'lim bilan yuzma-yuz kelib turibmiz, umrimning so'nggi daqiqalarida sizni quchoqlab bir rohat qilmoqchi bo'ldim\", dedi. Rasululloh unga ezgu tilaklar tilab duo qildilar. Shundan keyin mujohidlarga: \"Mening buyrug'imsiz hujumga o'tmanglar. Dushman hujum qilsa, o'q bilan qaytaringlar, ular qilich yalangochlab kelmaguncha sizlar bostirib bormanglar\", deb tayinladilar va jangda sabrli, dovyurak bo'lishga chaqirdilar. Shundan keyin birodarlari Abu Bakr bilan chodirga qaytib, xudoga munojot qildilar: \"Ey parvardigor, bergan va'dang bilan kafolatingni amalga oshirgaysan. Agar mo'minlarning halokatini istasang yer yuzida senga ibodat qilguvchi odam qolmaydi\". Abu Bakr u kishining ko'nglini ko'tarib: \"Xudo albatta va'dasida turadi\", dedi.  Bunga javoban rasululloh Qamar surasining 46-oyatini o'qidilar: \"Mushriklar to'dasi mag'lub bo'lib orqaga chekinadi\". Rasululloh mana shu ishonch bilan mujohidlarni ruhlantirish uchun tashqariga chiqib \"Xudoning nomi bilan qasam ichamanki, bugun kimki mushriklarga qarshi sabr va matonat bilan jang qilsa, Olloh unga jannat ato etadi. Kimki bir mushrikni o'ldirsa, uning engil-boshi bilan qurolini o'lja oladi'\", deya xitob qildilar.\" Juda yaxshi gap ekan-ku, - dedi Umayr ibn Xumom. - Jannatga tushishim uchun mushriklar bilan jang qilib shahid bo'lishimgina qolgan ekan. Nega bu qulay imkoniyatni orqaga surib o'tiribman\", deya yeb turgan xurmosini tashlab jangga kirib ketdi. Dushmanlar bilan sherdek olishib shahid bo'ldi. Jang rosa avjiga chiqqanda parvardigori olam musulmonlarning ko'ngliga dalda berib, ruhini ko'tarish uchun ko'kdan farishtalarni tushirdi. Jang biron soat davom, etgach, mushriklar mag'lub bo'lib, betartib qocha boshlashdi. Musulmonlar ularni quvib, qilichdan o'tkazishdi, bir qismini asir olishdi. Bu jangda mushriklar yetmish nafar odamidan ayrildi, yetmishtasi asirga tushdi. Payg'ambar alayhis-salom jangdan qayta turib, Makkada juda ko'p ozor bergan Uqba ibn Abu Muayid bilan Nazir ibn Horisni qatl etdilar. Shundan keyin o'liklarni Badrdagi chuqurlarga ko'mishni buyurdilar. U kishining amriga binoan xoh mushrik bo'lsin, xoh musulmon jasadlar albatta dafn etilardi. Chuqurga birinchi bo'lib Abu Huzayfaning otasi tashlandi. Uning rangi bo'zarib, g'alati bo'lib ketdi. \"Otangga achinyapsanmm?\" deb so'radilar payg'ambar alayhis-salom. \"Yo'q, - dedi Abu Huzayfa. - Lekin otam aqlli, muloyim, mehribon odam edi. Hamisha Ollohdan u kishini islom diniga hidoyat etishni so'rardim. Afsuski, nasib etmadi. Otamning imonsiz ketganiga ichim achiyapti\". Rasululloh unga tasalli berib, haqiga duo qildilar.  Shundan keyin mushriklarning jasadlari ko'milgan joyga kelib, hay falonchi, hay pismadonchi, deya marhumlarni nomma-nom chaqirdilar-da: \"Islom dinini qabul qilmaganinglar uchun afsuslanyapsizlarmi? Biz robbimizning va'dasi rostligiga ishondik, sizlar ham o'z robbingizning va'dasi chinligiga amin bo'ldinglarmi?\" \"Ey rasululloh, jonsiz jasadlar gapingni eshitarmidi?\" dedi hayratga tushib Umar. \"Ular sizlardan ko'ra yaxshiroq eshitishadi\", dedilar payg'ambar alayhis-salom. Oisha raziyallohu anhodan rivoyat qilinishicha, rasululloh mushriklarning qabrlari tepasiga kelib: \"Bular endi da'vatimning haqligani juda yaxshi bilishadi\", degan ekanlar. Shuningdek u kishi: \"Sen o'liklarga va qabrdagilarga gapingni eshittirolmaysan\", degan oyatni o'qiganlarini, o'lgan mushriklar rasulullohning da'vati haqligini do'zaxga kirganda bilajagini aytdilar.  Muhammad alayhis-salom Madina xalqiga xushxabar yetkazish uchun kun chiqish tomonga Abdulloh ibn Abu Ravohani, kun botish tomonga Zayid ibn Horisani yubordilar. Yahudiylar bilan munofiqlar har xil gap-so'z tarqatib, musulmonlarning ko'ngliga g'uluv solib yurishgan edi. Azaliy niyati odamlarning halovatini buzib, ko'nglini gash qilish bo'lgan murtadlarning dami ichiga tushib ketdi. Xushxabar Madinaliklar rasulullohning qizi, Usmonning umr yo'ldoshi Ruqiyani dafn etish paytida yetib keldi. Payg'ambar alayhis-salom zudlik bilan qaytmoqchi bo'lgan edilar, biroq o'lja olingan mollar taqsimoti ustida ixtilof chiqib qoldi. Yoshlar jangni biz qildik, o'ljaning ko'pini biz olishimiz kerak, deyishdi. Qarilar, agar biz qo'llab-quvvatlamasak g'alaba qayda edi, o'ljada bizning ham ulushimiz bor, deyishdi. Agar oldi olinmasa bu ixtilof adovat o'tini yoqib, o'rtaga nizo solardi.  Olloh taolo musulmonlar o'rtasidagi kelishmaslikni bartaraf etish uchun Anfol surasining birinchi oyatini nozil qildi: \"Sendan o'lja haqida so'rashadi, sen ularga: \"O'lja yaratgan bilan payg'ambarga tegishli; agar mo'min bo'lsangizlar, Ollohga taqvo qilinglar, munosabatinglarni yaxshilanglar, xudoga va payg'ambarga itoatda bo'linglar, degin\". Shundan keyin musulmonlarning qalbi Qur'on nuri bilan nurafshon bo'lib, nizoga chek qo'yildi, ahillik qaror topdi, o'ljani xudoning hukmiga binoan taqsimlab berishni rasulullohga topshirishdi. Payg'ambar alayhis-salom piyodalarga bir xil, suvoriylarga boshqacha ulush ajratdilar. Ma'lum sabablar bilan jangda qatnashmaganlarni ham benasib qo'ymadilar. Bular rasulullohning o'rinlarida Madinada qolgan Abu Luboba Ansoriy, Amir ibn Avf qabilasiga xalifa bo'lib qolgan Horis ibn Hotab, Ravho degan joyda qo'shindan qolib ketgan Horis ibn Simma bilan Xavvot ibn Jubayr, dushman tomoniga vaziyatni o'rgangani jo'natilgan Talha ibn Ubaydulloh bilan Said ibn Zayd, kasal rafiqasining tepasida qolgan Usmon ibn Affon Kubo va Oliya aholisiga boshchilik qilish uchun qoldirilgan Osim ibn Adiylar edi. Shuningdek jangda shahid ketgan o'n to'rt kishining oilasiga ham tegishli ulush ajratildi. Urushning avvalida yaralangan Ubayda ibn Horis ibn Abdulmuttalib ham o'z nasibasini olgan bo'lsa-da, foydalanish nasib etmadi. U musulmonlar Badrdan qaytishayotganda olamdan o'tdi. Rasululloh Madinaga yaqinlashtanlarida yosh qizaloqlar qo'shiq aytib u kishining istiqboliga chiqishdi.  Rasululloh to'lin oydek nur sochib Chiqib keldi Saniyyatul-Vado'dan Shukr aytmoq lozim bizga har lahza, Biron kimsa qo'l uzmasin duodan. Musulmoining shamchirog'i bu dinni Olib keldi rasul bizga xudodan.  ASIRLAR HAQIDA KENGASHISH  Madinaga yetib kelishgach, payg'ambar alayhis-salom asirlarning taqdiri haqida kengashib olish uchun sahobalarni huzurlariga chorladilar. Umar ibn Hattob so'z olib: \"Ey rasululloh, bular payg'ambarligingga ishonmay senga qarshi kurashgan, seni yurtingdan haydab chiqargan kimsalar. Menga o'z qarindoshimni, Hamzaga qarindoshi Abbosni, Aliga jigari Uqayilni ber, ularni o'zimiz o'ldiraylik. Mushriklarga sira shafqat yo'qligini bilib qo'yishsin. Meningcha, asirlarning hammasini qirib tashlash ksrak. Ularning hammalari quraysh kattalari, shu paytgacha biz ulardan faqat yomonlik ko'rdik. Mana endi orani ochdi qilib qo'yadigan payt keldi\", dedi. Sa'd ibn Maoz bilan Abdulloh ibn Ravoha uning fikrini qo'llab-quvvatlashdi. Biroq Abu Bakr ularni yoqlamadi \"Ey rasululloh, bular o'z urug'-aymoqlaring. Olloh taolo senga nusrat ato etib, qo'lingni baland qilgan ekan, meningcha ularni o'ldirish o'rniga tovon olib qo'yib yuborish kerak. Tovon puli kofirlarga qarshi kurashimizda kunimizga yaraydi. Mabodo mana shu muruvvating tufayli ularning qalblari yumshab iymonga kelishsa, suyanchiginga aylanib qolishlari hech gap emas\", dedi.  Bu fikrlarni eshitgach, rasululloh dedilar: Parvardigor ba'zi birovlarning ko'nglini sutdan ham oq, paxtadan ham yumshoq, ba'zilarnikini esa toshdan ham qattiq qiladi. Ey Abu Bakr, sen yumshoq ko'ngil Ibrohimga o'xshaysan. U o'z fazlini namoyon etib bunday degan edi: \"Kimki menga ergashar ekan, u mening dinimdadir, kimki menga osiylik qilar ekan, sen shubhasiz (unga) mag'firat qilishga va marhamat ko'rsatishga qodirsan\". (Ibrohim surasining 36-oyati). Ey Umar, sen xuddi Nuhga o'xshaysan, u kofirni duoibad qilib: \"Parvardigorim, yer yuzida bironta kofir zotini qo'ymagin\", degan edi. (Nuh surasining 96-oyati) - Payg'ambar alayhis-salom har ikkala sahobani maqtagach, Abu Bakrning fikrini yoqladilar, chindan ham ayni vaqtda qanday yo'l bilan bo'lmasin islom dinini keng yoyish, moddiy va ma'naviy kuch yig'ib, mushriklarni mag'lub etish kerak edi. - Biz hozir yo'qsilmiz, shuning uchun asirlarni tovon olmay qo'yib yubormaslik kerak\". Bu qarordan xabar topgan mushriklar ancha yengil tortishdi. O'lganlar uchun aza ochib, bir oy motam tutishgach, toki ular uchun intiqom olmaguncha ko'z yoshi to'kmaslikka ahd qilishdi. Musulmonlar ko'p pul so'ramasin, degan o'yda asirlarni qutqarib olishga shoshilmaslik kerak, degan to'xtamga kelishdi.  ASIRLARNI QUTQARIB OLISH. FIDYA  Muttalib ibn Abu Vadoa Sahimiy mushriklarning taqiqlashiga qaramay yashirincha Madinaga keldi-da, to'rt ming dirham to'lab otasini qutqarib oldi. Shundan keyin quraysh mushriklari har bir odam uchun mingdan to'rt ming dirhamgacha tovon to'lab, o'z yaqinlarini asirlikdan ozod qilishdi. Puli yo'q, lekin ilmli odamlar madinalik o'nta bolaning savodini chiqarib tutqunlikdan qutulishi mumkin edi. Abu Sufyonga tovon to'lab o'g'lini qutqarib ketish taklif etilganda u qat'iyan rad etib: \"Men hech qachon haq to'lab o'g'limni qutqarmayman. Uning ixtiyori Muhammadda, nima qilsa o'zi biladi\", dedi. Shundan keyin bu yovuz kimsa Ka'ba ziyoratiga borgan Sa'd ibn Nu'mon Ansoriyni tutib olib, qamab qo'ydi. Rasululloh Abu Sufyonning o'g'lini Sa'd bilan almashtirishga majbur bo'ldilar.  Asirlar orasida payg'ambar alayhis-salomning kuyovi Abul Os ibn Rabiy ham bor edi. Musulmonlar bilan mushriklar o'rtasida ziddiyat kuchaygan paytda makkaliklar undan rasulullohning qizi Zaynabni qo'yib yuborishni talab qilishdi. Abul Os imonga kelmagan bo'lsa-da: \"Mening qo'yadigan xotinim yo'q. Qurayshda unga teng keladigai yaxshi xotin topilmaydi\", degan edi. Zaynab erini asirlikdan qutqarish uchun to'y kuni onasi Xadicha bo'yniga osib qo'ygan marvaridni otasiga yubordi. Ham Xadichani eslab, ham qizining chorasiz ahvoliga achinib ko'ngli buzilgan rasululloh sahobalarga: \"Abul Osni qo'yvorib, marvaridni qizimga qaytarib bersanglar bo'larmikin\", dedilar. Sahobalar rozilik berishdi. Payg'ambar alayhis-salom Zaynabning Madinaga ko'chib kelishiga ruxsat berish sharti bilan Abul Osni ozod qildilar. Oradan ko'p o'tmay, Zaynab Madinaga yetib keldi. Makka fath etilishi arafasida islom diniga kirgan Abul Osga Zaynab avvalgi nikohi bo'yicha qaytarib berildi.  Suhayil ibn Amr fasohatli notiq bo'lgani uchun musulmonlarni haqoratlab ko'p ozor yetkazgan edi. U asirga tushganda Umar ibn Xattob: \"Ey rasululloh, ijozat ber, Suhayilning ikki tishini sug'urib olay, toki seni yomonlab gapirolmaydigan bo'lsin\", dedi. Rasululloh: \"Men birovning a'zosiga zarar yetkazib, mayib qilmayman. Zolimlik qilsam payg'ambar bo'lishimdan qat'iy nazar Olloh meni ham shu ko'yga soladi. Kelajakda Suhayil islomning foydasiga so'z aytsa ajab emas\", dedilar. Mikroz ibn Hafis notiq uchun to'lanadigan haq miqdorini kelishgach, Suhayil ozod etiladigan, lekin to tovon puli kelguncha Mikroz garovda qilgan bashoratlarini ro'yobga chiqardi. Sarvari olam vafot etganlaridan keyin makkaliklarning bir qismi boshqa arablar kabi dindan qaytmoqchi bo'lganda, Suhayil o'rnidan turdi-da, xudoga hamdu sano, payg'ambar alayhis-salomga durud o'qidi hamda yig'ilganlarga xitob etib: \"Ey xaloyiq! Kimki Muhammadga ibodat qilmoqchi bo'lsa, u kishi olamdan o'tdi. Kimki Ollohga ibodat qilishni istasa, u tirik, xudo abadiy barhayot! Zumar surasining 20-oyati esinglardami? Olloh: \"Sen ham albatta o'lasan, ular ham o'lishi aniq\", deydi. Bundan tashqari Oli Imron surasining 144-oyati aynan sizlar haqingizdadir:  \"Muhammad bor-yo'g'i bir payg'ambar, undan avval ham talay payg'ambarlar o'tgan. u olamdan o'tsa, yoki o'ldirija darrov imondan qaytasizlarmi?\" Xudo haqqi, men aniq bilamanki, islom dini xuddi quyosh nuridek yer yuziga tarqaladi. Abu Sufyonga aldanmanglar, u islomning haq din ekanini juda yaxshi biladi, faqat hasadgo'yligi tufayli unga qarshi turadi. Robbingizga tavakkal qiling! Ollohning dini keng tarqaladi. Ollohning so'zi haq. Ollohni yoqlagan kishiga yaratganning o'zi madad beradi'. Xudo o'z diniga quvvat ato etadi. Yaratgan egam sizlarni birlashtirgani uchun hammadan fazilatli Abu Bakrni payg'ambar alayhis-salomning xalifasi qilib sayladinglar. Bu bilan islom dini yanada kuchga kiradi. Kimki dindan qaytib, murtad bo'lar ekan, shartta kallasini olamiz\".  Bu gap arosatda yurgan odamlarni sergaklantirdi, haqiqiy musulmonlarning imonini yanada mustahkamladi. Suhayil haqida aytilgan fikr rasulullohning mo'jizalaridan biridir.  Valid ibn Validni Xolid bilan Hishom qutqarib olishdi. Valid Makkaga qaytib kelgach, musulmon bo'ldi. Unga: \"Tovon to'lanmasidan oldin imon keltirib qo'ya qolsang bo'lmasmidi?\" deyishganda, \"Odamlar qo'rqqanidan islomga kiribdi, deyishmasin deb atay shunday qildim\", deya javob berdi. Uning islom diniga kirganidan g'azablangan qarindoshlari Madinaga ketishiga yo'l qo'yishmadi, Rasululloh Ka'ba ziyoratiga kelganlarida Valid payt poylab u kishiing yoniga qochib ketdi.  Badr urushida mushriklarning a'lamdori bo'lgan Soib ibn Yazid islom olamining mo'tabar imomlaridan Shofeiy Muhammad ibn Idrisning bobokalonidir.  Tutqun Vahobning otasi Umayir qurayshlarning shayotinlaridan bo'lib, payg'ambar alayhis-salomga ko'p aziyat yetkazgan edi. Kunlarning birida Safvon ibn Umayya bilan Badr jangida boshlariga tushgan musibatlarni eslab o'tirishganda Umayir dardini to'kib soldi: \"Agar birovdan qarzdor bo'lmaganimda, mendan keyin bola-chaqamning holi ne kecharkin degan tashvish qiynamaganda Madinaga borib, Muhammadni o'ldirib, asirlikda qiynalayotgan o'g'limni qutqarib kelardim\", dedi. Safvon: \"Unday bo'lsa, qarzlaringni men to'layman, bola-chaqangning holidan xabar olishga so'z beraman\", dedi.  Umayir qilichiga zahar suvi berib, Madinaga yo'l oldi. Bir to'da musulmonlar bilan suhbatlashib o'tirgan Umar qilich osib kelgan Umayirga ko'zi tushib: \"Manavi Ollohning dushmani bo'lgan it yaxshi niyat bilan kelmagan\", dedi-da, darrov payg'ambar alayhis-salomga xabar yubordi. Rasululloh Umayirni huzurlariga olib kelishni buyurdilar. Umar dushmanning qilichidan tutgancha ichkariga boshlab kirdi. Payg'ambar alayhis-salom uni qo'yib yuborishni buyurdilar va Umayirni yaqinroq kelishga taklif etdilar. Umayir yaqinroq kelib: \"Ertangiz xayrli bo'lsin!\" dedi. Rasululloh: \"Parvardigori olam sening salomingdan yaxshiroq salomni o'rgatdi\", dedilar va uning nima maqsadda kelganini so'radilar. Umayir: \"Qo'linglarda bandi bo'lib yotgan o'g'lim uchun keldim, unga muruvvat qilinglar\", deya o'tindi. \"Unday bo'lsa nega qilich ko'tarib kelding?\" deb so'radilar payg'ambar alayhis-salom. \"Xudo ursin bu qilichni, kunimizga yaramadi-ku\", dedi Umayir. \"Rostingni ayt, nima maqsadda kelding?\" deya qayta so'radilar rasululloh. \"Aytdim-ku, asir o'g'limni qutqargani keldim\", dedi Umayir. \"Yolg'on gapiryapsan, - dedilar rasululloh. - Sen Safvon bilan tosh ustida o'tirib, meni o'ldirishga qasam ichding. Safvon qarzingni to'lashga va'da berib, qutqu soldi\". Esi og'ib qolgan Umayir: \"Sening nuqul osmondan kelishinga, vahiylaringa ishonmagan edim, lekin bu gaplarni qanday bilding? Axir biz gaplashgan yerda Safvon ikkalamizdan boshqa biron tirik jon yo'q edi-ku\", dedi. Payg'ambar alayhis-salom sahobalarga: \"Qarindoshinglar Umayirga Qur'on bilan diniy ahkomlarni o'rgatib, o'g'lini qo'yib yuboringlar\", deb tayinladilar. Umayir Makkaga qaytib borgach, musulmon bo'lganini e'lon qildi.  Abu Aziz ibn Umayirni onasi to'rt ming dirham to'lab kutqarib oldi.  Payg'ambar adayhis-salomning amakilari Abbos ibn Abdulmuttolib Badr jangiga majburan qatnashgan edi. Shu bois tovon to'lashdan bosh tortdi. Lekin rasululloh: \"Dushman safida bo'lganing uchun ham qarindoshing Uqayil ikkalang tovon to'lanmaguncha ozod etilmaysizlar\", dedilar. Ular tovon to'lab ozod bo'lishdi. Ketar oldidan: \"Meni qurayshlarning orasida bir umr kosasi oqarmaydigan gado qilib qo'yding\", deya yozg'irdi Abbos. \"Bekorlarni aytibsan,- dedilar rasululloh. - Sen Badrga kelishdan oldin Ummul-Fazlga juda ko'p mol-mulk qoldirib, qaytib kelsam olaman, mabodo o'lib ketsam senga bo'la qolsin, demabmiding?\". Abbos: Buni hech kim bilmagan edi-ku, deb dovdirab qoldi. Payg'ambar alayhis-salomning o'z qarindoshiga yon bosmay qilgan muomolasi eng adolatli hukmdir. U kishi Abbosning jangga majburan chiqqanini bilsalar-da, baribir afv etmadilar. Vaholanki, hech vaqosi yo'q kambag'allarni kechirib, asirlikdan ozod qilib yubordilar. Bu chinakam islomiy adolatning mumtoz namunasidir. Olloh taolo Qur'oni Karimda musulmonlarga adolatli va rostgo'y bo'lish ta'limini berib, Niso surasining 135-oyatida: \"Ey, mo'minlar, o'zingiz, ota-onangiz yo qarindosh-urug'ingizning zarariga guvohlik berish lozim bo'lsa-da Ollohni nazarda tutib, guvohlikda odil bo'linglar\", deydi. Mana shu islomiy axloq namunalarini payg'ambar alayhis-salom asirlarga munosabatda namoyon etdilar.  Shoir Abu Uzza Jumahiy Makkada yashayotganlarida rasulullohni hajv qilib, ko'p aziyat yetkazgan edi, asirga tushgach: \"Mening bola-chaqali, kambag'al odamligimni bilasan, rahm qilib, qo'yib yuborgin\", deb yalindi. Payg'ambar alayhis-salom iltifot ko'rsatib uni qo'yib yubordilar.  TOVON OLINISHIGA OLLOHNING NOROZILIGI  Asirlar tovon evaziga ozod qilingach, parvardigor Anfol surasining 67-88-oyatlarini nozil qildi. \"Payg'ambarga yer yuzida dushmanni ko'proq o'ldirmay (ya'ni mushriklarning tahdidini yo'qotib, Islomni quvvatlantirmay) turib asirlardan tovon olish durust emasdi. (Ey, mo'minlar! Sizlar tovon olib) dunyoviy manfaatii ko'zlaysiz, Olloh esa sizlarga oxiratning (savobini) tilaydi. Olloh qudratlidir, hikmat bilan ish qilguvchidir. Agar Olloh ilgariroq hukm chaqirmaganida edi, tovon olganingiz uchun qattiq azobga giriftor bo'lardinglar\". Parvardigor Xudo yo'lidan qaytargan, islom dinining tarqalishiga halal beradigan asirlarni o'ldirmay tovon evaziga qo'yib yuborishni man etib, jon o'rniga mol-dunyoni tanlagan ba'zi musulmonlarni aybladi.  Ishtihod qilguvchining maqsadi to'g'ri bo'la turib, xatoga yo'l qo'ysa, jazolanmasligi haqida yaratganning hukmi nozil etilgani uchun azobdan holi. Shu bois yaxshi niyatda olingan tovonni Olloh taolo musulmonlarga halol qildi. Bu narsa Muhammad alayhis-salomning haqiqiy payg'ambar ekaniga dalil bo'la oladi. Agar payg'ambarlik Xudo tomonidan yuboriladigan ulug' martaba bo'lmaganida Muhammad alayhis-salom sahobalar bilan kelishib asirlarni tovon evaziga qo'yib yuborgani uchun bunchalik afsuslanmas edilar. Olloh taolo rasulullohni xotirjam qilish uchun Anfol surasining 70-oyatida aslida niyati yaxshi asirlarning gunohlarini kechishini bayon etadi: \"Ey payg'ambar, qo'l ostingdagi asirlarga, agar Olloh dilinglarda tariqcha yaxshilik borligini bilsa, tovonga berilganidan ko'ra yaxshiroq narsalarni ato etadi, sizlarga mag'firat qiladi. Olloh benihoya mehr-shafqatli va mag'firat qilguvchi zotdir, degin\".  Badr g'azoti tufayli Islom muzaffar dinga aylandi, musulmonlarda o'z kuchiga ishonch paydo qildi, mushriklar birinchi marta qattiq zarbaga uchrab, saflarida parokandalik paydo bo'ldi. Dushman son jihatdan bir necha barobar ustun, musulmonlar bir hovuchgina edi, mushriklarning ot-ulovi, qurol-yarog'i badastir, jangovar tayyorgarligi puxta, musulmonlarda esa minishga ulov ham yetishmas edi. Faqat Olloh Taoloning ko'rsatgan iltifoti tufayli Islom vakillarining qo'li baland keldi. Parvardigori olam Oli Imron surasining 123-oyatida Badrdagi g'alaba ne'matini minnat qilib shunday deydi: \"Badrda Olloh sizlarga madad berdi. Vaholanki, sizlarning soningiz oz edi\", Badr jangi musulmonlar hayotidagi eng katta g'azot edi, shu bois u islom tarixida hal etuvchi burilish nuqtasi bo'ldi. Shundan keyin islom diniga munosabat o'zgardi. Bu jangda islom dinining ashaddiy dushmanlari o'ldirildi. Musulmonlarning qo'li baland kelganini ko'rgan arablarning yuragiga g'uluv tushdi. Olloh taoloning bu iltifotiga shukrona aytmoq, Badr g'azotida g'alaba qozonilgan kun - ramazonning o'n yettisini nishonlab, payg'ambar alayhis-salom va musulmonlarga ato etilgan ne'matlardan minnatdor bo'lmoq lozim.",
          "image": {
            "id": 42,
            "fileName": "bee1a2ffe711436588a7d69a54139b36.jpg",
            "filePath": "C:\\Muhammadkarim\\Projects\\Nabeey\\wwwroot\\Images\\bee1a2ffe711436588a7d69a54139b36.jpg"
          },
          "user": null
        }
      ]
    }
  ]
}